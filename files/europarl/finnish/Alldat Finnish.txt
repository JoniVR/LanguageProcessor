 
Istuntokauden uudelleenavaaminen - Julistan Euroopan parlamentin perjantaina 21. tammikuuta 2000 keskeytetyn istuntokauden uudelleen avatuksi .
Arvoisa puhemies , sallikaa minun muistuttaa siitä , että huomenna tulee kuluneeksi kaksi vuotta Cermisissä sattuneesta murhenäytelmästä .
Kaksi vuotta sitten näet Cavalesen kylässä Italiassa NATOn Avianon tukikohdasta lähtenyt matalalla - turvallisuusrajojen alapuolella - lentämistä harjoitellut ilma-alus katkaisi köysiradan kaapelit ja aiheutti yli 20 Euroopan kansalaisen kuoleman .
Uhrien omaiset , jotka eivät ole saaneet oikeuden suomaa lohtua , koska tapauksesta vastuussa ollutta lentäjää ei ole rangaistu , ovat siitä lähtien odottaneet Yhdysvalloilta ainakin välittömästi maksettavaa taloudellista korvausta .
Vetoan siksi parlamentin puhemieheen ja komission puheenjohtajaan , jotta he toiminnallaan pyrkisivät takaamaan sen , että Yhdysvaltain viranomaiset maksaisivat korvaukset välittömästi , ja toimisivat toisin sanoen uhrien omaisten oikeuksien puolesta .
Jäsen Angelilli , kiitän teitä ja panen tarkoin merkille puheenvuoronne .
 
Esityslista Esityslistalla on seuraavana käsittelyjärjestyksen vahvistaminen .
Ehdottaisin useiden poliittisten ryhmien pyynnöstä ja puheenjohtajakokouksen tänään iltapäivällä pitämän kokouksen jälkeen , että esityslistalle otetaan työjärjestyksen 50 artiklan perusteella puolentoista tunnin mittainen keskustelu tärkeästä , ajankohtaisesta ja kiireellisestä aiheesta , joka koskee unionin reaktiota Itävallassa käynnissä oleviin hallitusneuvotteluihin .
Jos haluatte ottaa tämän keskustelun esityslistalle , neuvoston puheenjohtaja Seixas da Costa ja komission puheenjohtaja Prodi käyttäisivät puheenvuoron keskustelun alussa .
Haluaako joku käyttää puheenvuoron tämän ehdotuksen puolesta ?
Arvoisa puhemies , kannatan puheenjohtajakokouksen päätöstä ja sanoisin samalla , että koska kritisoin tammikuussa puhemiestä julkisesti , niin nyt omasta ja sosialistiryhmän puolesta ilmoitan , että puhemiehen tästä aiheesta antamat lausunnot ovat olleet erittäin osuvia , kannatamme niitä sisällön , ajankohdan ja myös muodon osalta .
Lisäksi , arvoisa puhemies , on todella vaikea löytää keskustelua , joka vastaisi paremmin työjärjestyksemme 50 artiklan sisältöä .
Tämä on keskustelu ajankohtaisesta asiasta , joka on poikkeuksellisen tärkeä ja kiireellinen .
Tämän vuoksi meidän on tehtävä esityslistaan muutos ja lisättävä tämä keskustelu siihen .
( Suosionosoituksia ) Haluaako joku kollegoista käyttää puheenvuoron vastustaakseen ehdotusta ?
Arvoisa puhemies , käytän nyt puheenvuoron , jossa vastustan tuota ehdotusta itse asiassa periaatteellisesta syystä , joka on mielestäni erittäin tärkeä ja joka liittyy perustamissopimuksiin , erityisesti Amsterdamin sopimuksen 7 artiklaan .
Arvoisa puhemies , hyvät kollegat , olemme luulleet tähän päivään saakka , että Euroopan unioni on Euroopan yhteisöjen sittemmin unionin perustamissopimuksiin kuuluvien Rooman ja Pariisin sopimusten määräysten perusteella vapaiden , itsenäisten ja riippumattomien valtioiden liitto .
Näin olemme myös uskoneet vaikka useat tapahtumat ovat antaneet aihetta epäillä toisin , kun toissijaisuusperiaatteeseen on vielä hiljattain viitattu , tosin suupielestä mutisten .
Nyt kuitenkin näyttää ilmeiseltä , arvoisa puhemies , että jos aloitamme työjärjestyksen 50 artiklaan perustuvan keskustelun , jota te ja puheenjohtajakokous olette pyytäneet meitä aloittamaan , se merkitsee sitä , että vahingoitamme pelottavalla tavalla periaatetta , joka koskee vapaiden ja riippumattomien valtioiden sekä demokraattisilla vaaleilla vapaasti valittujen hallitusten muodostamista .
Tässä voi nimittäin käydä niin , että huomenna meillä on edessämme taas parlamentin enemmistö , joka katsoo oikeudekseen puuttua jossakin toisessa jäsenvaltiossa vapailla , säännönmukaisilla , rauhallisesti sujuneilla ja demokraattisilla vaaleilla valitun hallituksen kokoonpanoon .
Jos te annatte siunauksen ...
Jäsen Gollnisch , olen pahoillani , mutta minuutin puheaikanne tuli jo täyteen .
Tiedän , että olette itse aina tarkka siitä , että työjärjestystä noudatetaan .
Arvoisa puhemies , luulin , että minulla on kolme minuuttia puheaikaa .
Suokaa anteeksi .
Jos te annatte siunauksen tällaiselle kehitykselle , annatte siunauksenne myös unionin kehittymiselle toimielimeksi , jossa rikotaan jäsenvaltioiden kansojen oikeutta riippumattomuuteen ja vapauteen , jolloin ainoaksi vaihtoehdoksemme jäisi eroaminen tuollaisesta unionista .
Olemme nyt kuulleet sekä ehdotusta puoltanutta että sitä vastustanutta puhujaa .
Näin ollen siirrymme äänestämään esityslistaa koskevasta muutosehdotuksesta .
( Parlamentti hyväksyi ehdotuksen . )
Keskustelu merkitään esityslistan alkuun .
 
KESKUSTELU TÄRKEISTÄ , AJANKOHTAISISTA JA KIIREELLISISTÄ ASIOISTA Esityslistalla on seuraavana keskustelu tärkeistä , ajankohtaisista ja kiireellisistä aiheista .
 
Itävallan hallitusneuvottelut Esityslistalla on seuraavana keskustelu Itävallan hallitusneuvotteluista .
Annan nyt puheenvuoron neuvoston puheenjohtajalle .
Arvoisa puhemies , arvoisat jäsenet , parlamentti on pyytänyt minua ottamaan Euroopan unionin puheenjohtajavaltio Portugalin puolesta kantaa Itävallan tämänhetkiseen tilanteeseen ja niihin seurauksiin , joita se aiheuttaa tuon maan ja unionin muiden jäsenvaltioiden välisiin suhteisiin .
Haluan aivan ensimmäiseksi selventää , että antaessaan 31. tammikuuta tätä asiaa koskevan julkilausuman Portugalin pääministeri edusti oman maansa lisäksi kolmeatoista muuta unionin jäsenvaltiota .
Kyse oli siis nimenomaan yhteisestä julkilausumasta , 14 valtion- ja hallitusten päämiehen kannanotosta , jonka Portugali toi julki kaikkien puolesta .
Tuon yhteisen julkilausuman sisältö oli rajattu varsin tarkkaan : se koski kunkin 14 jäsenvaltion ja Itävallan hallituksen välisiä kahdenvälisiä suhteita siinä tapauksessa , että tuon maan hallituksessa on mukana vapauspuolueen edustajia .
Muistan hyvin julkilausuman sanamuodon .
1 - Noiden 14 jäsenvaltion hallitukset eivät edistä eivätkä hyväksy kahdenvälisiä suhteita Itävallan hallitukseen poliittisella tasolla niin kauan kuin FPÖ on mukana hallituksessa .
2 - Itävallan asettamat ehdokkaat kansainvälisten järjestöjen tehtäviin eivät tule saamaan tukea noilta 14 valtiolta .
3 - Itävallan suurlähettiläät otetaan unionin pääkaupungeissa vastaan vain teknisellä tasolla .
Syyt , joiden johdosta nuo 14 jäsenvaltiota hyväksyivät tämän kannan , ovat uskoakseni käyneet viime päivinä selviksi .
Kyse on lähinnä siitä , että kaikki nämä valtiot ovat tulkinneet Itävallan sisäisen poliittisen tilanteen samalla tavoin ja tulleet siihen tulokseen , että FPÖ : n mahdollinen osallistuminen Wienin hallitukseen saattaisi vaikuttaa yhteiseen arvoperustaan , jota Euroopan unioniin kuuluvat valtiot ovat sitoutuneet kunnioittamaan .
Kenellekään ei ole jäänyt epäselväksi , millaisia kannanottoja Jörg Haider on julkisesti esittänyt ja millaisia ajatuksia hänen puolueensa on kannattanut konkreettisten politiikkojen tasolla .
En usko , että on edes tarpeen muistuttaa hänen natsihallintoa puolustavista näkemyksistään , hänen suhtautumisestaan ulkomaalaisten ja maahanmuuttajien yhteisöihin ja hänen edustamastaan populistisesta kansallismielisyydestä , joka tuo mieleen toisenlaiset ajat .
Yhteinen näkemyksemme on se , että tuo puolue suhtautuu ilmeisen torjuvasti niihin arvoihin , jotka ovat meidän mielestämme olennainen osa Euroopan arvoperustaa , samoin kuin siihen viitekehykseen , jota Eurooppa on pyrkinyt puolustamaan ulkosuhteissaan sekä tulevaa laajentumista että yhteistä ulko- ja turvallisuuspolitiikkaa silmällä pitäen .
Tietenkin voidaan sanoa , että nykyinen tilanne on syntynyt Itävallan äänestäjien vapaan tahdonilmauksen tuloksena ja että tuota tahdonilmausta on kunnioitettava , tai että tilannetta koskevat kannanotot saattavat merkitä sekaantumista maan sisäisiin asioihin .
Ensinnäkin , arvoisa puhemies , arvoisat jäsenet , kukaan ei aseta kyseenalaiseksi sitä tosiasiaa , että Itävallassa vallitsee demokraattinen järjestelmä , eikä kukaan myöskään aseta kyseenalaiseksi valitsijoiden mielipiteitä , jotka ilmenevät viime vaalien tuloksesta .
Itse asiassa tuo tulos osoittaa selvästi - ja tämäkin on syytä tuoda esiin - , että valtaosa itävaltalaisista ei edelleenkään kannata Jörg Haiderin puoluetta .
Me kuitenkin vastustamme ja paheksumme sitä hallitusratkaisua , johon tuossa maassa on päädytty , sillä osa poliittisesta vallasta aiotaan sen tuloksena luovuttaa puolueelle , jonka johtajat eivät selvästikään anna minkäänlaisia takeita valmiudestaan kunnioittaa niitä keskeisiä periaatteita , joita Itävalta on sitoutunut kunnioittamaan , puolustamaan ja edistämään .
Itävallalla on täysi oikeus valita parhaaksi katsomansa hallitus , mutta yhtä lailla meilläkin on oikeus ja velvollisuus ilmaista mielipiteemme kaikista poliittisista ratkaisuista , joiden me katsomme olevan ristiriidassa niiden sitoumusten kanssa , jotka Itävalta on kansainvälisellä tasolla antanut .
Tämä pätee tänään Itävaltaan , huomenna se voi yhtä lailla päteä mihin tahansa muuhun Euroopan unionin jäsenvaltioon .
( Suosionosoituksia ) Toistan : tämä pätee tänään Itävaltaan , huomenna se voi yhtä lailla päteä mihin tahansa muuhun Euroopan unionin jäsenvaltioon .
Lisäksi me kaikki myös tiedämme , että ihmis- ja perusoikeuksiin liittyvät kysymykset , demokratian ja oikeusvaltion perusperiaatteet , vähemmistöjen suojelua koskevat normit sekä rasismin , muukalaisvihan ja suvaitsemattomuuden vastainen taistelu eivät enää ole pelkästään maan sisäisiä asioita .
Eivätkä etenkään silloin , kun maa on jäsenenä valtioiden yhteisössä , joka näkee tehtäväkseen juuri näiden periaatteiden edistämisen .
Se Eurooppa , jonka me tahdomme rakentaa ja jota me tahdomme lujittaa , ei ole enää pelkästään taloudellinen projekti , vaan yhteisö , joka kunnioittaa tiettyjä arvoja ja periaatteita , ja sellaisena tuo yhteisö muodostaa perustan myös poliittiselle unionille ja suurelle vapauteen , turvallisuuteen ja oikeuteen perustuvalle alueelle , jonka keskeisimpiä arvoja on juuri solidaarisuus .
( Suosionosoituksia ) Sen tähden , arvoisa puhemies , arvoisat jäsenet , on nähdäksemme sekä oikeutemme että velvollisuutemme sanoa itävaltalaisille ystävillemme , aivan kuten monet muutkin , Euroopan unionin ulkopuoliset maat , ovat jo sanoneet , että heidän hallitusratkaisunsa vaikuttaa väistämättä meidän ja tuon maan välisiin suhteisiin , mikäli Haiderin puolue todella tulee mukaan hallitukseen .
Mitä tulee konkreettisiin seurauksiin , joita itse asiassa jo sivuttiinkin komission eilisessä lausunnossa , Euroopan unioni pyrkii edelleenkin työskentelemään tinkimättömästi perustamissopimuksia kunnioittaen , ja näin toimiessaan se tulee luonnollisestikin seuraamaan tiiviisti Itävallan tulevan hallituksen toimia .
Yhteisön kehys muodostaa aivan oman , erikoislaatuisen kokonaisuutensa , jota ohjaavat hyvin konkreettiset poliittiset ja oikeudelliset säännöt , joten myös siihen liittyvät menettelytavat ovat erityislaatuisia .
Näin ollen pyrimme takaamaan , että yhteisön koneiston toiminta ei häiriinny tämän tilanteen johdosta .
( Jatkuvia suosionosoituksia ) Arvoisa puhemies , hyvät parlamentin jäsenet , komissio kokoontui eilen aamulla ja teki päätäntävaltansa puitteissa ja kaikkien kollegion jäsenten tahdosta erittäin merkittäviä poliittisia päätöksiä .
Jo eilen se ilmoitti jakavansa unionin 14 jäsenvaltion ilmaiseman huolen , johon puheenjohtajan edustajat ovat yhtyneet .
Tänään täällä edessänne voin toistaa nämä huolenaiheet koko kollegion nimissä .
Sallikaa minun ennen kaikkea pyytää painokkaasti teitä kiinnittämään huomionne siihen , mikä tällaisessa tilanteessa on komission poliittinen rooli .
Samoin kuin parlamentti myös komissio on unionin ylikansallinen toimielin , jolla ei sen vuoksi ole kahdenvälisiä diplomaattisia suhteita jäsenvaltioihin .
Komission poliittinen rooli on voimakkaampi ja selkeämpi nimenomaan hetkellä , jolloin jatkuvuus , johdonmukaisuus ja unionin arvojen puolustaminen näyttävät olevan uhattuina .
Arvoisat parlamentin jäsenet , meidän on muistettava , että Rooman sopimukseen ei sisälly minkäänlaisia määräyksiä jäsenvaltion pakolla tai vapaaehtoisesti tapahtuvasta erottamisesta .
Tämä johtuu siitä , että ajattelutapa , koko tämän erikoislaatuisen rakennelman , eli Euroopan unionin , edellytys on se , että tullessaan unionin jäseneksi jokainen valtio hyväksyy täysin ja lopullisesti sen perusperiaatteet .
Lisäksi perustamissopimuksissa on täsmällisiä määräyksiä , joiden avulla voidaan varmistaa se , että näitä periaatteita kunnioitetaan .
Tältä kannalta asiaa tarkastellen komissio hylkäisi roolinsa , mikäli se luopuisi ylläpitämästä työsuhteita Itävallan , samoin kuin minkä tahansa jäsenvaltion , kanssa .
Arvoisat parlamentin jäsenet , kun yksi unionin jäsenvaltio joutuu vaikeuksiin , koko unioni on vaikeuksissa .
Vahvan ylikansallisen toimielimen velvollisuus ei ole yhden jäsenensä eristäminen vaan sen sitouttaminen erottamattomasti omiin syvimpiin arvoihinsa .
Tämän velvollisuutensa täyttämiseen komissio aikoo omistautua erittäin päättäväisesti .
Toisaalta ei liene tarpeen sanoa , että komissio jatkaa Itävallan tilanteen kehityksen seuraamista askel askeleelta .
Euroopan unioni ei näet voi olla olemassa vailla vapauden , demokratian ja ihmisoikeuden kunnioituksen periaatteita .
Nämä ovat unionin perusta .
Ne ovat unionin koko olemassaolon syy , ne ovat sen uskonnosta , alkuperästä ja olosuhteista riippumattoman kaikkien ihmisten ja kansojen kunnioittamisen juhlallisen velvoitteen tulos ja heijastus , johon kaikki jäsenvaltiot ovat sitoutuneet .
Nämä periaatteet ovat yhtä oikeusvaltion kunnioituksen kanssa ja komissio , joka on oikeusvaltion takaaja , puolustaa niitä taipumattomasti .
Puutumme mitä ankarimmin pienimpäänkin ihmisten ja minkä tahansa vähemmistön oikeuksiin kohdistuvaan loukkaukseen .
Eurooppa , kuten erään jäsenehdokasvaltion parlamentin jäsen minulle sanoi , on vähemmistöjen unioni , ja sellaisena se edellyttää kaikilta syvää kunnioituksen tunnetta .
Arvoisa puhemies , hyvät parlamentin jäsenet , sallikaa minun esittää eräs toinen , aivan lyhyt ajatus .
Yli 900 vuoden ikäinen Bolognan yliopisto , oma alma materini , on maailman vanhin yliopisto .
Eräässä sen kauneimmista saleista seinillä on yhä näytteillä niiden opiskelijoiden ja opettajien vaakunat , jotka vuosisatoja sitten valitsivat tuon yliopiston tiedon tyyssijakseen .
Siellä on yhä yli 7000 vaakunaa kaikkialta Euroopasta , Transilvaniasta Englantiin .
Jo tuolloin Eurooppa oli tätä : tila , jossa aatteet levisivät valtakuntien rajoista ja sen ajan politiikan asettamista rajoituksista piittaamatta : yhteisö , joka jakoi arvot , ihanteet ja tiedon .
Euroopan historia ei ole kutoutunut ainoastaan kulttuurivaihdon , tietämyksen laajenemisen ja lujien , jaettujen arvojen ytimen ympärille .
Yliopistojen vaakunoiden lisäksi jokaisessa Euroopan kylässä tai pienessä kaupungissa on sodissa kaatuneiden muistoksi pystytettyjä patsaita todistamassa maanosamme traagisista vaiheista .
Keskeytymättömät sodat ja selkkaukset leimasivat Euroopan historiaa vuosisatojen ajan .
Euroopassa , sivistyksen kehdossa , ovat tapahtuneet ihmiskunnan historian hirvittävimmät julmuudet .
Tästä syystä päätin puheenjohtajuuteni ensimmäisenä tekona matkustaa pyhiinvaellusmatkalle Auschwitziin , jonka nimikin on muistamisen symboli , voidakseni paikan edellyttämän hiljaisuuden myötä ilmaista lujasti ja vahvasti , että Eurooppa ei unohda , ja toistaakseni , että tämän päivän ja huomisen Eurooppa on , se ei voi olla olematta , ja se on aina oleva vapauden , oikeuden , turvallisuuden ja rauhan unioni .
Vapaus , oikeus , turvallisuus ja rauha : tätä Euroopan unioni on näet ollut ja tätä Euroopan unioni on nyt .
Juuri päättyneen vuosisadan erikoislaatuisimman , rohkeimman ja onnistuneimman poliittisen rakennelman on onnistunut taata kansalaisilleen vapaus , oikeus , turvallisuus ja rauha .
Tämän yhdistynyt Eurooppa tahtoo alkavalla vuosisadalla tarjota niille , jotka valmistautuvat osallistumaan siihen .
Tänä iltapäivänä , juuri tällä hetkellä , minun piti olla Leuvenin yliopistossa yhdessä Ranskan pääministerin ja Maailman terveysjärjestön pääjohtajan , rouva Brundtlandin kanssa vastaanottamassa kunniatohtorin arvoa .
Saavun tuohon seremoniaan hieman myöhässä , mutta uskon , ettei ole oikeampaa tapaa osoittaa kunnioitusta yliopistolle , joka on eräs eurooppalaisen tietämyksen korkeimmista symboleista , kuin tulla tänne parlamenttiin , joka on kansallisen itsemääräämisoikeuden korkein ilmaus , todistamaan , että minä itse olen henkilökohtaisesti sitoutunut ja Euroopan komissio on kiihkeästi sitoutunut puolustamaan sellaisia periaatteita , jotka ovat yhtenäisen Euroopan kulmakivi .
( Suosionosoituksia ) Arvoisa puhemies , arvoisa komission puheenjohtaja , arvoisa neuvoston puheenjohtaja , hyvät kollegat , Euroopan kansanpuolueen ( kristillisdemokraattien ) ja Euroopan demokraattien ryhmä seuraa Itävallan tapahtumia ja maan kehityksestä käytävää keskustelua huolestuneena ja jännittyneenä .
Olemme käyneet ryhmässämme - myönnän sen mielelläni ja pidän sitä merkkinä ryhmämme vahvuudesta - kiihkeää keskustelua , eikä minkään aiemman ongelman tai asian kohdalla ole käytetty niin paljon puheenvuoroja kuin ryhmässämme nyt , ja kiitän kaikkia kollegoita siitä , että he ovat ilmaisseet kantansa niin vakavamielisesti .
Siten yksi asia on täysin selvä : Euroopan kansanpuolueen ( kristillisdemokraattien ) ja Euroopan demokraattien ryhmä on yksimielinen kritisoidessaan Itävallan vapauspuolueen ( FPÖ ) puheenjohtajan useita lausuntoja .
Me tuomitsemme hänen viime päivinä erityisesti Ranskan presidentti Jacques Chiracille ja Belgian hallitukselle esittämänsä tahdittomat lausunnot .
Me torjumme ne erittäin päättäväisesti !
Me PPE-DE-ryhmässä puhumme ihmisarvon , oikeusvaltion sekä demokratian ja vapauden puolesta , ja näitä periaatteita ja arvoja me puolustamme puolueemme ulkopuolella sekä vasemmalla että oikealla .
( Suosionosoituksia ) Kristillisdemokraatit , jotka ovat ryhmämme tärkeä ydinosa - ja tätä monet eivät ehkä tiedä - , ovat syntyneet samoin ihmisarvoa halventaneen kansallissosialismin totalitarismin vastaisesta vastarinnasta , mutta myös ihmisarvoa halventavan kommunismin totalitarismin vastaisesta vastarinnasta .
( Suosionosoituksia ) Me edustamme myös tänään Euroopan kansanpuolueen ( kristillisdemokraattien ) ja Euroopan demokraattien ryhmänä Euroopan yhdentymisen perustajaisien arvoja - Robert Schumanin , Alcide de Gasperin , Konrad Adenauerin ja Winston Churchillin ja monien muiden - , ja nämä Euroopan perustajien arvot ovat meidän arvojamme myös nyt vuonna 2000 .
Näihin periaatteisiin pohjautuu myös se arviointi , jonka kohdistamme edustamiemme jäsenvaltioiden ja myös hallitusten toimiin , menettelyyn ja sanoihin .
Sanon tässä yhteydessä : me luotamme ystäviimme itävaltalaisessa eurooppalaisessa kansanpuolueessa .
( Suosionosoituksia ) On muistutettava siitä , että Itävallan kansanpuolue ÖVP on valmistellut Itävallan tietä Euroopan unioniin enemmän kuin mikään toinen puolue Alois Mockin ja Wolfgang Schüsselin myötävaikutuksella - toinen heistä oli kauppaministeri ja toinen ulkoministeri .
Muistamme , että vuonna 1998 , ja siitähän ei ole pitkä aika , kaikki täällä parlamentissa antoivat myönteisiä lausuntoja Itävallan puheenjohtajuudesta , ja Wolfgang Schüssel , Itävallan kansanpuolueen puheenjohtaja , toimi puheenjohtajuuden osalta erityisen innokkaasti ja päättäväisesti .
Itävalta on nyt tehnyt valintansa , eikä valitsijoiden haukkuminen ole mielestäni järkevää .
On muistutettava myös siitä , että hallitusneuvottelujahan käytiin Itävallan sosiaalidemokraattisen puolueen ( SPÖ ) kanssa .
Pahoittelen sitä , että neuvottelut eivät olleet menestyksellisiä , mutta miksi ne eivät olleet sitä ?
Koska SPÖ : n ay-suuntautunut siipi ei ollut valmis myötävaikuttamaan siihen , mitä liittokansleri Klima oli luvannut ...
( Suosionosoituksia oikeistolta , äänekkäitä välihuomautuksia vasemmistolta ) ... , nimittäin taloutta ja julkistaloutta koskevaan saneerausohjelmaan .
Se on totuus , ja olittepa miten äänekkäitä tahansa , te ette voi sysätä sitä syrjään halveksivilla lausunnoillanne !
Me odotamme , että ÖVP : n johtama hallitus , jos sellainen syntyy , edustaa ja toteuttaa Euroopan kansanpuolueen arvojamme ja periaatteitamme , ja nämä periaatteet merkitsevät yksiselitteistä kaikkien ihmisten arvon ja kaikkia ihmisiä koskevan suvaitsevaisuuden tunnustamista ja erityisesti myös Euroopan yhdentymispolitiikan johdonmukaista jatkamista sellaisena kuin Itävallan tasavalta on harjoittanut sitä esikuvallisesti vuosikymmenten ajan .
Me tulemme arvioimaan Itävallan hallituksen , jos ÖVP : n johtama hallitus syntyy , toimia sen perusteella , että oikeusvaltio , demokratia ja vapaus taataan , ja haluaisimme kiittää teitä , arvoisa komission puheenjohtaja , ja koko komissiota erityisesti siitä , että te ette antanut harkittua , tasapainoista ja Euroopan unionin sopimuksia vaalivaa lausuntoa vasta tänään , vaan myös jo eilen .
Me olemme teidän puolellanne , kun on kyse siitä , että te pidätte itseänne sopimusten suojelijana , ja kulkekaamme siksi tätä tietä yhdessä !
Me odotamme ja sanomme tämän Euroopan kansanpuolueen ( kristillisdemokraattien ) ja Euroopan demokraattien ryhmänä : me haluamme oikeuden Euroopan , me haluamme rauhan Euroopan , me haluamme suvaitsevaisuuden Euroopan !
Me emme halua eristämisen Eurooppaa , vaan haluamme yhdistää Euroopan kansat , jotta maanosallamme on 2000-luvulla tulevaisuus vapaudessa , demokratiassa ja rauhassa !
( Voimakkaita suosionosoituksia PPE-DE-ryhmältä ) Arvoisa puhemies , arvoisa komission puheenjohtaja , arvoisa neuvoston puheenjohtaja , Euroopan sosiaalidemokraattisen puolueen ryhmä haluaa lähettää nyt kolme viestiä Euroopan kansalaisille .
Tehtäköön vielä selväksi se , että olemme täysin yksimielisesti kaikkien näiden viestien takana .
Ensinnäkin haluamme ilmaista kannattavamme ja yhtyvämme täysin neuvoston puheenjohtajan ja 14 jäsenvaltion julkilausumaan , koska olemme sitä mieltä , että tämä julkilausuma vastaa sitä arvoyhteisöä , jonka me kaikki yhdessä , ei vain yksi poliittinen voima , olemme rakentaneet .
Kaikesta huolimatta tämä on arvoyhteisö , joka vastustaa tämän puolueen aatteita , jonka nimi on sarkastisella tavalla Itävallan vapauspuolue .
Meidän rakentamamme Eurooppa on saanut alkunsa nimenomaan kaikkien kokemista katkerista tapahtumista , ja sosialistiryhmä tuomitsee ne loukkaukset , joita on lausuttu Ranskan tasavallan presidentille ja Belgian hallitukselle , mutta myös sosialisteille , jotka ovat myös Euroopan kansalaisia , sillä , hyvät parlamentin jäsenet , Itävallan sosialisteja pidetään tällä hetkellä maanpettureina .
Sanon teille yhden asian : minä olen ollut monta vuotta maanpetturi , tai ainakin kenraali Franco sanoi niin .
Myös pääministeri Guterres kavalsi Salazarin , ja mielestäni PPE-ryhmän olisi myös myönnettävä tämä asia ja myös annettava kannatuksensa sille .
Puheenjohtaja Prodi , lisäksi komissio on mielestäni toiminut perustamissopimusten valvojana .
Muistutan kuitenkin puheenjohtaja Prodia siitä , että virkaanasettamiskeskustelun yhteydessä komissio puhui kuin Euroopan hallitus .
Hallituksen on toimittava tarmokkaammin ja rohkeammin .
Tätä pyydän nyt puheenjohtaja Prodilta .
( Suosionosoituksia ) Mitä kunnioittavimmin todella tehokasta komission jäsen Fischleriä kohtaan , koska eri kielillä on esitetty ristiriitaisia tietoja siitä , että puheenjohtaja Prodi olisi pyytänyt Fischleriä eroamaan , olisin hyvin kiitollinen , jos selvittäisitte tämän asian parlamentille .
Toiseksi , arvoisa puhemies , haluamme lähettää erittäin selkeän viestin Itävallan kansalle .
Tämä on vetoomus sille Itävallan kansalaisten enemmistölle , joka ei äänestänyt Haideria , joka äänesti selkeästi demokraattisia vaihtoehtoja , joihin myös Eurooppa on sitoutunut - ja minun on todettava , että jos Schüssel oli valtionvarainministerinä , niin liittokansleri Vranitzkykin oli tukemassa Itävallan liittymistä .
Politiikassa ei voi jakautua niin jyrkästi eri leireihin .
Me kaikki vaikutimme osaltamme Itävallan liittymiseen yhteisöön .
Se oli kaikkien eikä vain yhden ryhmän työtä .
Näin ollen , arvoisa puhemies , mielestäni meidän oikeutemme ja velvollisuutemme on pyytää itävaltalaisia harkitsemaan asiaa uudelleen ja huolellisesti , sillä tällainen rutto , josta olemme Euroopassa jo joutuneet kärsimään , ei vahingoita ainoastaan Itävaltaa , vaan se saattaa myös levitä , ja sanon tämän historiaan vedoten .
Näin ollen , halusin tietää , aikooko PPE-ryhmä sen lisäksi , että se puolustaa Schüsseliä , joka tulee huolehtimaan kaikesta - kuten vuonna 1938 Chamberlain ja Daladier tekivät Münchenissä - ryhtyä toimiin Itävallan kansanpuoluetta vastaan , jos se jatkaa tätä mieletöntä hankettaan .
Kolmanneksi , jos emme nouse tätä luonnonvastaista liittoa vastaan , voin sanoa teille , hyvät parlamentin jäsenet , että Euroopan unionin päätavoitetta , joka on laajentuminen , voidaan pitää loppuun käsiteltynä asiana , sillä jos te olisitte tsekkejä , sloveeneja tai unkarilaisia , mitä mahtaisitte tuumata siitä , että naapurinne kohtelisi teitä rodun perusteella eikä haluaisi teitä rajojensa sisäpuolelle ?
Näin ollen , hyvät parlamentin jäsenet , tämä on mielestäni suuri päivä , jolloin poliittinen Eurooppa saa alkunsa .
Tuemme neuvostoa ja uskomme , että meidän oikeutemme ja velvollisuutemme on kääntyä Itävallan kansan puoleen , jotta se harkitsisi vakavasti uudelleen tätä täysin mieletöntä vaihtoehtoa .
( Suosionosoituksia PSE-ryhmältä ) Arvoisa puhemies , ryhmäni suhtautuu myönteisesti tähän keskusteluun , koska kyse on eräänlaisesta rajapyykistä .
Ensimmäistä kertaa nykyaikaisen Eurooppa-hankkeen historiassa seisomme kynnyksellä ja näemme äärioikeistolaisen puolueen päässeen osaksi valtavirtaa .
Se on erittäin huolestuttavaa .
FPÖ väittää , että jos sen kirjallisuutta ja ohjelmaa lukee , sieltä löytyy paljon sellaista , mistä olemme samaa mieltä .
Niin saattaa olla , mutta haluaisin tänään tuoda esille , että meillä liberaalidemokraateilla on pitkä ja vaikea kokemus Itävallan FPÖ-puolueesta kansainvälisessä liberaalijärjestössä Liberal Internationalissa .
Meillä oli jo vuonna 1986 syytä uskoa , etteivät Jörg Haiderin periaatteet tai asenteet olleet kunniallisia eivätkä nykyaikaisen liberalismin mukaisia .
Marraskuussa 1991 keskusteltuamme asiasta pitkään Liberal Internationalin sisällä ja käytyämme useasti Wienissä puhumassa asioista pidätimme FPÖ : n oikeudet ja heinäkuussa 1993 erotimme sen järjestöstämme .
Erotimme sen järjestöstämme ja torjumme edelleen sen , mitä Jörg Haider nyt edustaa .
Haluaisin kertoa teille , mitä tuo pitkä kokemus opetti meille .
Riveissämme oli paljon niitä , jotka kehottivat " lukemaan tekstin " .
Riveissämme oli vielä enemmän niitä , jotka kehottivat " lukemaan piilotekstin " , " katsomaan asiayhteyttä " .
Politiikassa sanat voivat olla yllyttäviä tai ne voivat olla sovittelevia .
Havaitsimme , että Jörg Haider on sanaseppänä ollut rasismin ja muukalaisvihan ääni .
Hän on mies , joka käyttää hyväkseen pelkoa ja haavoittuvuutta .
Tästä syystä tämä keskustelu on tärkeä - osoitamme , että kun ääriainekset tulevat osaksi valtavirtaa , nyky-Euroopassa on tapahtumassa jotakin kauaskantoista .
( Suosionosoituksia ) Lisäisin kuitenkin , ettemme ole vihoissa Itävallan kansan kanssa .
Kunnioitamme Itävallan kansan oikeuksia sen omaan demokratiaprosessiin .
Puolustamme Itävallan kansan oikeuksia ja perustuslaillisia oikeuksia , mutta meillä Euroopan parlamentin jäsenillä on velvollisuus palauttaa mieliin perustamissopimuksemme 6 artiklassa mainitut perusarvomme - vapauden , demokratian ja ihmisoikeuksien kunnioittamisen arvot .
Kaikki järkevät ihmiset tässä parlamentissa ovat sitä mieltä , että nämä arvot ovat yleismaailmallisia ja jakamattomia ihonväristä , luokasta tai uskonnosta riippumatta .
Meidän täytyy edistää ja puolustaa näitä arvoja ja sanoa kuitenkin samalla Itävallan kansalle : emme ole vihoissa teidän kanssanne .
Haluan sanoa puheenjohtajavaltio Portugalin aloitteesta , että tuemme sen henkeä ja sen taustalla olevaa poliittista aikomusta .
Se ei välttämättä ole rakenteensa puolesta ihanteellinen aloite , mutta ymmärrämme , arvoisa neuvoston puheenjohtaja , että se on hyvin idealistinen , ja haluamme siitä syystä tukea sitä .
Kannatan puheenjohtaja Prodin kanssa yhteisönä toimimisen menetelmää , ja meidän täytyy tarkastella perustamissopimuksen 6 ja 7 artiklaa .
7 artiklan mukaan jäsenvaltion oikeudet voidaan pidättää , jos se rikkoo vakavasti ja jatkuvasti perusarvojamme .
Meidän täytyy toimieliminä keksiä keino , jolla voimme käyttää sitä kiintopisteenä ja antaa sille sisällön , niin että se olisi todellinen ja merkittävä .
Sitten voimme yhdessä yhteisönä toimimisen menetelmää käyttäen kitkeä keskuudestamme tämän tautipesäkkeen .
Arvoisa puhemies , haluan sanoa pari sanaa Schüsselille .
Schüssel on mies , jolla on kunnioitettava menneisyys Euroopan politiikassa .
Hän aikoo nyt ratsastaa hallitukseen poliittisen tiikerin selässä .
Hyvä Schüssel - olette ottamassa vastaan hyvin vakavaa , henkilökohtaista , kansallista ja eurooppalaista tehtävää .
Tuo tehtävä , jonka te , Schüssel , otatte nyt vastaan , on yhteisön perussopimusten kirjaimen ja hengen kunnioittaminen .
Toteaisin lopuksi , arvoisa puhemies , että tämä keskustelu koskettaa demokraattisten arvojemme ja toimielintemme ydintä ja palauttaa mieliimme , että vapauden hinta on ikuinen valppaus .
Kaikista maailman paikoista juuri tällä mantereella , joka on saanut kokea vastenmielisen rasismin ja kärsiä siitä menneisyydessä niin kalliiseen hintaan , meidän täytyy korostaa , että tämänpäiväinen keskustelu ei ole puuttumista jonkin valtion suvereeneihin oikeuksiin .
Tämän demokraattisesti valitun unionin toimielimen täytyy itsepintaisesti korostaa , että emme eurooppalaisina salli sitä , että kelloa käännetään taaksepäin .
( Voimakkaita suosionosoituksia ) Arvoisa puhemies , Itävallan nykyiset tapahtumat ovat kovin vakavia .
Euroopan unioni on nyt ensimmäistä kertaa tilanteessa , jossa joukossamme , eli neuvostossa , on mahdollisesti sellaisen puolueen edustajia , jonka puheet ja teot ovat selvästi Euroopan unionin arvojen vastaisia .
Esitän kolme tähän aiheeseen liittyvää huomiota , jotka kuvaavat ongelman vakavuutta .
Itse olen sitä mieltä , että kyse on mahdollisesti ensiaskeleesta suuntaan , jossa äärimmäisyysliikkeen kannattajien kuuluminen jäsenvaltioiden hallituksiin on pian jokapäiväinen ilmiö .
Olen niin ikään sitä mieltä , että tämä on äärimmäisen kielteinen poliittinen signaali niille hauraille demokratioille , joita Euroopan unioniin pyrkivät hakijavaltiot edustavat .
Lopuksi , olen sitä mieltä , että kyse on nykyisessä muodossaan olevan Euroopan unionin poliittisesta taantumisesta .
Tämä merkitsee siis kielteisen signaalin lähettämistä myös unionin ulkopuolelle aina silloin , kun puhumme demokratian ja ihmisoikeuksien nimissä .
Jotkut ovat väittäneet , että sekaannumme Itävallan sisäisiin asioihin .
Jotkut toiset taas ovat väittäneet , että kyse on itse asiassa Itävallan kansan tuomitsemisesta ja tulevan hallituksen nostamisesta syytettyjen penkille .
Onko se muka syyttämistä , jos kiinnitämme huomiota siihen , mitä joku sellainen poliittinen johtaja on puhunut vuosikausien ajan , joka kannattaa ilmiselvästi kehityssuuntaa , joka edustaa kaikkea sitä , mitä me vastustamme ?
Syyttämistä ja Itävallan kansan tuomitsemista ei ole se , että sitä kehotetaan ystävällisesti varomaan mahdollisia tulevia kehityssuuntia omassa maassaan sekä tapahtumia , jotka saattavat turmella koko Euroopan ja joita eivät edusta niinkään mitkään radikaalit muutokset Haider on siihen käsittääkseni liian älykäs , vaan demokraattisten oikeuksien hidas häviäminen , niiden hidas häviäminen kulttuurien saastumisen myötä , mikä on äärimmäisen vaarallista .
( Suosionosoituksia ) Arvoisa puhemies , sallinette minun kiittää teitä puheenvuorosta , jonka käytitte parlamentin puolesta .
Se oli paitsi osuva myös poliittisesti älykäs .
( Suosionosoituksia ) Haluaisin niin ikään kiittää neuvoston puheenjohtajaa hänen pitämästään päättäväisestä , osuvasta ja harkitusta puheesta .
( Suosionosoituksia ) Lopuksi haluaisin osoittaa sanani puolueelle , johon puheenvuoromme on kohdistunut tahdottiinpa sitä sitten tai ei , nimittäin PPE-DE-puolueelle .
Haluaisin osoittaa sanani jäsen Poetteringille ja epäsuorasti jäsen Martensille , joka on maanmieheni ja entinen kollegamme .
Hyvä Poettering , olen kuullut , että olette seurannut Itävallan tapahtumia .
Olisin toivonut , että olisitte kyennyt ennakoimaan ne ja ennen kaikkea tuomitsemaan puolueenne nimissä jo yksistään periaatteellisen liittoutumisen sellaisten ihmisten kanssa , jotka käyttävät verbaalista väkivaltaa , tekevät syntipukkeja heikoista , pitävät muukalaisvihaa lietsovia puheita ja suhtautuvat myötämielisesti natsismiin .
( Suosionosoituksia ) Hyvä Poettering , en kyseenalaista demokraattisia pyrkimyksiänne , mutta teette mielestäni nyt vakavan poliittisen virheen .
Toteaisinkin nyt teille erään maineikkaan maanmieheni , Euroopan isänä tunnetun Paul-Henri Spaakin sanoin , ettei teidän ole vielä liian myöhäistä muuttaa mielipidettänne .
Arvoisa puhemies , Euroopan unioni on nyt ryhmäni näkemyksen mukaan sellaisen poliittisen ja eettisen haasteen edessä , jota vastaavaa sillä ei ole perustamisensa jälkeen vielä koskaan ollut .
On toki ollut tilanteita , joissa jonkin jäsenvaltion hallitukseen on kuulunut jäseniä , joiden ajatukset ja toiminta ovat olleet ristiriidassa unionin edustamien arvojen kanssa .
Avoimesti rasistinen , juutalaisvastainen ja muukalaisvihaa lietsova äärioikeisto on nyt kuitenkin raivannut tiensä yhteisömme johtomiesten yhteiseen rivistöön juuri Haiderin ja hänen liittolaistensa mukana .
Tällaisten tulevaisuudennäkymien siunaaminen merkitsisi lupaa kunnioittaa vaikka vastentahtoisestikin sellaisia näkemyksiä , jotka eivät ole kunnioittamisen arvoisia .
Tämä tarkoittaisi sitä , että tuomittavat ilmiöt yleistyisivät koko Euroopassa ja että Euroopan toimielimien antamat juhlalliset , meitä yhdistävät julistukset perusarvoista joiden noudattamista aivan oikeutetusti vaadimme hakijavaltioilta päätyisivät paperisilpuksi .
Siksi tuemme puheenjohtajavaltion , 14 jäsenvaltion ja Euroopan parlamentin puhemiehen julkilausuman henkeä siinä mielessä , että toisin kuin komission latteassa ja moniselitteisessä kannanotossa tuon julkilausuman tarkoituksena on ottaa mittaa vaarasta ja hätkähdyttää .
Meidän ei tietenkään pidä heittää häpeän varjoa Itävallan kansan ylle .
Kaikkien tulevien toimien tavoitteena on meidän silmissämme oltava Haiderin tuomitseminen siten , ettei Itävallan yhteiskunta joudu eristyksiin .
Itävallan demokraatit tarvitsevat solidaarisuuttamme nyt enemmän kuin koskaan .
Wienin laajaan mielenosoitusliikkeeseen viime marraskuun 12. päivänä osallistuneiden on saatava tietää tähän uuteen tilanteeseen sopeutetuista toimista .
Meidän on käytävä vuoropuhelua ja neuvoteltava heidän kanssaan sekä työskenneltävä heidän rinnallaan , jotta voimme yhdessä tarjota uusia näkymiä Itävallan kansalle .
Lopuksi meidän olisi syytä pohtia , kuinka tähän tilanteeseen on tultu .
Tähän demokratian tulevan säilymisen kannalta oleelliseen kysymykseen ovat velvollisia vastaamaan ensi tilassa tietenkin Itävallan poliittiset vastuuhenkilöt , etunenässä ne , jotka ovat juuri ottaneet valtavan riskin antaessaan äärioikeistolle mahdollisuuden saada jalansijaa .
Kukaan , ei myöskään Euroopan unioni , ei voi mielestämme olla pohtimatta syitä , joiden vuoksi joku häikäilemätön kansankiihottaja saa mahdollisuuden käyttää hyväkseen sellaisten poliitikkojen synnyttämiä turhaumia ja pelkoja , joiden sanomasta kansalaisten enemmistö ei saa mitään tolkkua .
Kyllähän me keskustelemme aiheesta , mutta jokaisen meistä on pitemmittä puheitta kannettava oma vastuunsa asiassa .
( Suosionosoituksia ) Arvoisa puhemies , olisimme voineet keskustella välttämättömyydestä vahvistaa unionin perusperiaatteita , jotta voisimme yhdessä puolustaa niitä ; sen sijaan meidän on väiteltävä viime päivinä tehdyistä muodollisista ja sisällöllisistä virheistä .
Pidämme tyrmistyttävänä niiden henkilöiden poliittista jääräpäisyyttä , jotka epäviisailla puheilla ovat vahvistaneet Haiderin asemaa Itävallassa ja tehneet unionin naurunalaiseksi , talloen perussopimuksen 7 artiklan jalkoihinsa ja ilmoittaen perustuslain vastaisista menettelyistä .
Emme ole koskaan aiemmin joutuneet osallistumaan näin vakavaan ja karkeaan puuttumiseen jonkin jäsenvaltion sisäisiin asioihin .
Euroopan perusarvoista ei tietenkään voida luopua , ja tämän seikan osalta Italian hallituksen pääministeri on julistanut , että nämä periaatteet sisältyvät erääseen sopimukseen : hän mainitsi Kööpenhaminan sopimuksen , jota en tunne - kuten ei kukaan teistä - , koska sellaista ei ole olemassakaan .
Ehkä hän viittasi Amsterdamin sopimukseen , jonka 6 artiklassa luetellaan eräitä periaatteita ja 7 artiklassa menettely , jolla voidaan todeta jäsenvaltion rikkovan vakavasti ja jatkuvasti 6 artiklassa mainittuja periaatteita .
Tähän mennessä Itävallassa ei kuitenkaan ole tapahtunut mitään sen enempää vakavaa kuin jatkuvaakaan rikkomista .
Puheenjohtajan julkilausuma ei ainoastaan ole puuttumista jäsenvaltion asioihin vaan se on myös syrjivä , sillä se antaa oikeuden rangaista yhtä kansaa ja kieltää sen oikeuden valita , ketä äänestää .
Tähän mennessä ei ole saatu aikaan poliittista yhteenkuuluvuutta edes järjestäytyneen rikollisuuden vastaisessa taistelussa tai kansanmurhan uhrien puolustamisessa ; ei ole toteutettu vähimmässäkään määrin vakaata rahayksikköä tai taloutta , joka todella voisi torjua työttömyyttä ja köyhyyttä ; silti unionin uskottavuus on tuhottu minuutissa kuvainkaatajille ominaisella raivolla .
Sanktioita voidaan määrätä , mikäli perustamissopimuksia on loukattu , mutta ei silloin , kun hallitukseen otetaan demokraattisesti valittu puolue .
Kuinka me muuten voisimme suhtautua kommunistisiin valtioihin , joissa kommunistit valitaan uudelleen : heitämmekö me heidätkin ulos unionista mikäli kommunistit otetaan hallitukseen , vai onko Stalinin perillisille kaikki sallittua ?
( Suosionosoituksia oikeistolta ) Toimielimet voivat ansaita kunnioitusta ja saada muut kunnioittamaan periaatteitaan vain diplomatian , vakuuttavuuden , kulttuurin ja solidaarisuuden avulla , eivät uhkailemalla , eivätkä perustuslain vastaisia keinoja käyttäen .
Kahdenväliset suhteet koskevat valtioita , ja siksi 14 jäsenvaltiolla ei ole mitään tekemistä näiden kanssa .
Tässä Euroopan toimielimet tallotaan jalkoihin puolustettaessa poliittisesti puolueellisia ajattelutapoja kyvyttömyydellä , joka on ominaista puolueille , jotka ovat vasta vapautuneet totalitaarisista järjestelmistä ja jotka eivät edusta demokraattisia perinteitä .
Monet , liian monet seikat erottavat meidät Haiderista - kuten olemme monta kertaa kirjoittaneet - niiden joukossa hänen täysin italialaista Alto Adigea koskevat vaatimuksensa .
Tämän me tiesimmekin : nyt joudumme ahdistuneina toteamaan , että unionin muut jäsenet näyttävät luopuneen sen demokraattisesta roolista .
Kannatamme laillisuutta ja kansojen ilmaisemaa demokratiaa sekä kansallisen itsemääräämisoikeuden kunnioittamista , niin kauan kuin se ei loukkaa perustamissopimuksen periaatteita tai ihmisoikeuksia .
Uskomme Eurooppaan , mutta näyttää siltä , että muut ovat aloittaneet unionin hajauttamiskehityksen .
Nämä ovat liian kiireisen laajentumisen sekä rooleihin ja tehtäviin liittyvän selvyyden puutteen seurauksia .
On toteutettu poukkoilevien markkinoiden Eurooppa , ei periaatteiden , oikeuksien ja politiikan Eurooppaa .
Tässä ovat seuraukset !
Näin ollen voimme vain pyytää komissiota jatkamaan sen maltillista työtä ja ilmaista arvonantomme niille , jotka tekevät työtä sen puolesta , että Itävallan kansan autonomia ja itsemääräämisoikeus säilyisivät , ja pyrkivät toimimaan niin , että tämä kansa pysyisi vapaana ja solidaarisena muita kansoja kohtaan .
Arvoisa puhemies , hyvät kollegat , olemme kokoontuneet tänään istuntoon , jota leimaa tekopyhyys .
Olemme tilanteessa , jossa neuvosto on onnistunut osoittamaan , että se vähät välittää Euroopan unionista tehdystä sopimuksesta ja että se toimii tavalla , jota ei voida mitenkään perustella tuon sopimuksen 6 ja 7 artiklalla , joissa annetaan lupa valtion tuomitsemiseen , jos se on syyllistynyt vakaviin ja jatkuviin rikkomuksiin .
Itävallassa ei kuitenkaan ole näin tapahtunut .
Olemme kyllä kaikki tietoisia siitä , että Itävalta on ottanut tiettyjä riskejä , mutta vakaviin ja jatkuviin rikkomuksiin se ei ole syyllistynyt .
Jos meidän on kerran sovellettava Euroopan unionista tehdyn sopimuksen 6 ja 7 artiklan kriteereitä ja Kööpenhaminan kriteereitä toimielimiimme ja Euroopan unioniin , on aivan varmaa , ettei Euroopan unioni pystyisi täyttämään niitä unionin jäseneksi pyrkiviltä valtioilta vaadittuja kriteereitä , joita Itä-Euroopan valtioilta vaaditaan .
Vakavista ja jatkuvista rikkomuksista puhuttaessa voisimme kenties mainita kaksi muuta jäsenvaltiota , nimittäin Italian ja Ranskan .
Italia on ollut ensimmäinen ja Ranska kolmas maa , jossa tapahtuneet vakavat ja jatkuvat rikkomukset Euroopan neuvosto ja Strasbourgissa sijaitseva Euroopan yhteisöjen tuomioistuin ovat tuominneet .
Hyvät belgialaiset kollegat , voimme mainita Belgiaa ravisuttaneen Dutroux ' n tapauksen sekä kymmenet tiettyjen belgialaisten sieppaamat , pahoinpitelemät , raiskaamat ja murhaamat lapset , joita koskevat tutkimukset ovat edelleen kesken .
Hyvät kollegat , meillä on jäsenten kolmasosan niin halutessa mahdollisuus vaatia neuvostoa ja komissiota tutkimaan edellä mainitsemiani tapauksia .
Meidän olisi syytä pohtia , miksi itävaltalaiset ovat hylänneet 10 , jopa 13 vuotta kestäneen puoluevallan , joka on turmellut ja pilannut Itävaltaa samalla tavoin kuin se tekee tuhojaan nyt Italiassa , Belgiassa ja muissa unionin jäsenvaltioissa .
Hyvät kollegat , meillä olisi todellakin aihetta pohtia , miksi 76 prosentilla belgialaisista ei ole minkäänlaista luottamusta maansa oikeuslaitokseen , miksi 56 prosentilla ranskalaisista ei ole minkäänlaista luottamusta maansa oikeuslaitokseen ja miksi 53 prosentilla italialaisista ei ole vähäisintäkään luottamusta maansa oikeuslaitokseen ...
( Puhemies keskeytti puhujan . )
Arvoisa puhemies , oma ryhmäni , EDD-ryhmä , ja erityisesti oma puolueeni ovat hyvin huolissaan tästä keskustelusta .
Emme voi tukea , emmekä tuekaan , millään tavalla Jörg Haiderin näkemyksiä tai politiikkaa , ja pahoittelemme hänen viittauksiaan Kolmanteen valtakuntaan .
Pahoittelemme kuitenkin myös sitä , että parlamenttinne harkitsee puuttumista jonkin maan valitseman hallituksen politiikkaan , erityisesti Euroopan unioniin kuuluvan maan .
Puolueeni Isossa-Britanniassa ei todellakaan ole rasistinen , mutta emme myöskään hyväksy kovin mielellämme Euroopan unionin valtaa tai sen puuttumista asioihin .
Aiotteko puuttua Ison-Britannian parlamentin asioihin , jos meidät valitaan sinne ?
Arvoisa puhemies , Itävallan kansa on puhunut valitsemalla Jörg Haiderin parlamenttiinsa .
Se taisi antaa hänelle 28 prosenttia äänistä , joten sinne muodostetaan koalitiohallitus .
Arvoisa puhemies , parlamenttinne pitäisi mielestäni odottaa , onko Haiderin puolueella vaikutusta tuon maan politiikkaan .
Sitten , ja vasta sitten , voitte harkita , onko ihmisoikeuksia loukattu .
Parlamenttinne voi harkita sopivia toimia tilanteen korjaamiseksi , ja sitten , arvoisa puhemies , ja vasta sitten parlamenttinne voi harkita puuttumista Euroopan unionin jäsenvaltion perustuslaillisiin asioihin .
Arvoisa puhemies , vapauspuolueen jäsenenä arvostan sitä , että muutamat kollegat tuntevat huolta Itävallan demokraattisesta kehityksestä .
Te ihmettelette ehkä reaktiotani , kun totean , että ymmärrän henkilökohtaisesti sen Itävaltaan kohdistuvan erityisen herkkätunteisuuden , joka koskee ihmisoikeuksien , omaa menneisyyttä koskevan vastuuntuntoisuuden ja demokratian vakauden arvostamista .
Itävallan on itse kannettava vastuu arveluttavasta imagosta , joka sillä perustellusti tai perusteettomasti usein on ulkomailla .
Hallituksemme ovat kieltäytyneet vuosikausia tunnustamasta osasyyllisyyttämme toisen maailmansodan kauheuksiin ja kieltäytyneet oikeutetusta hyvityksestä juutalaisille uhreille ja pakkotyöläisille , mikä on myötävaikuttanut olennaisesti tämän kielteisen kuvan syntymiseen .
Nyt Itävallan vapauspuolue ( FPÖ ) on liittynyt hallituskoalitioon Itävallan kansanpuolueen ( ÖVP ) kanssa 3. lokakuuta 1999 pidettyjen vaalien perusteella , joissa vanhaa hallitusta ei valittu jatkamaan .
Se on valtion kansalaisten oikeus , koska se on demokratian perusperiaate .
Itävallan sosiaalidemokraattisen puolueen ( SPÖ ) ja kansanpuolueen välisten neuvottelujen kariutumisen jälkeen sosialistit yrittivät muodostaa vähemmistöhallituksen ja pyysivät siihen tukea FPÖ : ltä .
( Välihuomautuksia ) Meille tarjottiin kolmea ministerinsalkkua - teidän tarvitsee tarkistaa se vain lehdistä - , juuri sille puolueelle , joka leimataan täällä parlamentissa fasistiseksi puolueeksi !
Kun hylkäsimme odottamatta tämän tarjouksen , alkoi kiihkeä ajojahti ja propaganda , jota emme ole ymmärtäneet tähän päivään mennessä .
FPÖ on yksi Itävallan poliittiseen maisemaan vakiintuneista puolueista .
Sen edustaja on pääministerinä yhdessä yhdeksästä osavaltiosta ja se on mukana kaikissa muissa hallituksissa .
Niin monet itävaltalaiset kysyvät nyt , miksi heidän demokraattinen päätöksensä tulkitaan yhtäkkiä fasistisen ajatustavan ilmentymäksi , ja miksi ajojahti alkoi vasta , kun vapauspuolue kieltäytyi tukemasta SPÖ : n vähemmistöhallitusta .
Tässä asiassa on meneillään tuomitseminen etukäteen , joka - puuttumatta ohjelmaamme - alentaa Euroopan historian karmeimman ajanjakson poliittiseksi spektaakkeliksi .
Tunnen suurta vastenmielisyyttä , kun jotkut vastustajistamme käyttävät miljoonien ihmisten kuolemaa keskitysleirien kaasukammioissa hyväkseen halvassa propagandassa , kuten italialainen parlamentin jäsen Bertinotti , joka syytti Jörg Haideria eilen Italian TV : ssä juutalaisten joukkotuhon kiistämisestä .
Hävetkää , hyvä kollega !
Vaikka teiltä loppuvatkin kaikki poliittiset argumentit , teillä ei ole oikeutta käyttää surmattuja hyväksenne halvassa propagandassanne .
Teistä ei tule täällä fasismin vastustajaa , jos te leimaatte demokraattisesti valitun poliitikon natsiksi !
Päinvastoin , te pilkkaatte kansallissosialismin todellisia uhreja ja vähättelette fasistisia diktatuureja .
Te toimitte omien ennakkoluulojenne perusteella , pidättäydytte kaikista poliittisista väittelyistä ja toimitte juuri sillä tavalla , jota vastaan väitätte taistelevanne .
Hyökkäykset Itävallan uutta hallitusta kohtaan ja yritys vaikuttaa yhden jäsenvaltion politiikkaan ovat loukkaus Itävallan väestöä kohtaan .
Olemme siksi kiitollisia komission erinomaisesta tavasta suhtautua asiaan .
Uusissa koalitiosopimuksissa on kyse demokratiauudistuksesta , opposition oikeuksista , sitoumuksesta maksaa vahingonkorvauksia pakkotyöläisille ...
( Puhemies keskeytti puhujan . )
Arvoisa puhemies , arvoisat kollegat , haluaisin tehdä aluksi yhden asian täysin selväksi : Itävallassa ei ole vaaraa yksipuoluejärjestelmän tai oikeistolaisen totalitaarisen järjestelmän uudelleentulemisesta .
Itävalta on vakaa demokratia , jossa ihmisoikeudet ja perusvapaudet taataan perustuslailla ja jossa niitä suojellaan riippumattoman oikeuslaitoksen avulla .
Itävalta on avarakatseinen maa , jossa muukalaisvihalla ja syrjinnällä ei ole sijaa .
Se , mitä Itävallassa tapahtuu , on täysin normaali vallanvaihtoprosessi sellaisten demokraattisten vaalien jälkeen , joilla vanhaa järjestelmää ei valittu uudelleen ja joissa etsittiin ja löydettiin vakaa parlamentaarinen enemmistö tarvittaviin taloudellisiin ja yhteiskunnallisiin uudistuksiin .
Itävallassa tulee olemaan toimiva enemmistö samoin kuin toimiva oppositio .
Itävallan kansanpuolue ÖVP , jota edustan tässä parlamentissa , oli ja on puolue , joka on ajanut aina johdonmukaisesti maani yhdentymistä EU : hun ja joka tuntee olevansa erittäin sitoutunut Euroopan unionin arvoyhteisöön samoin kuin sen syventämistä ja laajentamista koskeviin poliittisiin peruslinjoihin .
Me kunnioitamme ja hyväksymme tämän keskustelun ja ymmärrämme myös sen huolen , joka on ilmaistu monissa jäsenvaltioissamme Itävallan tulevaisuuden osalta .
Me ymmärrämme sen , koska me tiedämme , että meillä on lähimenneisyytemme vuoksi tätä nykyä myös erityinen poliittinen vastuu .
Maamme ei ollut vain Hitlerin diktatuurin ensimmäinen uhri , vaan monet itävaltalaiset olivat myös syyllisiä , vaikka torjunkin kaikenlaisen kollektiivisen syyllisyyden .
Itävalta on löytänyt tiensä Euroopan unioniin aivan erityisesti myös Itävallan kansanpuolueen ÖVP : n ansiosta .
Maani paikka ei ole Euroopan unionin ulkopuolella , vaan Euroopan unionin sisällä ... ... , nimittäin kaikkine oikeuksineen ja velvollisuuksineen !
Myös tulevaa hallitusta on arvioitava siksi sen mukaan , mitä arvoja ja periaatteita se tunnustaa hallitusohjelmassaan , eikä sen mukaan , mitä etukäteistuomioita osaksi poliittiset vastustajat , mutta osaksi myös kansainväliset tiedotusvälineet levittävät .
Sitoutuminen ihmisoikeuksiin , demokratiaan ja oikeusvaltioon , Itävallan menneisyyden roolin avoimeen tarkastelemiseen ja 1900-luvun suurinta ihmisyyttä vastaan tehtyä rikosta , juutalaisten joukkotuhoa , koskevan tiedon välittämiseen eteenpäin löytyy myös Itävallan kansanpuolueen ja Itävallan vapauspuolueen tulevan koalitiohallituksen periaatesopimuksesta .
Puolueeni tulee takaamaan sen , että maani pysyy edelleenkin Eurooppa-poliittisessa kurssissaan ja eurooppalaisen arvoyhteisön maaperällä !
( Suosionosoituksia ) Arvoisa puhemies , arvoisa neuvoston puheenjohtaja , arvoisat komission edustajat , tämä on musta päivä Itävallalle ja Euroopalle .
Sitä eivät voi muuttaa mitenkään myöskään jäsen Sichrovskyn valheet tai jäsen Stenzelin tyynnyttelevät sanat .
Sillä tähän on nyt tultu : kaksi vastuuntunnotonta ja valtapyrkimysten myrkyttämää poliitikkoa markkinoi Itävallan imagoa , poliittista roolia ja osaksi myös taloudellisia etuja !
( Suosionosoituksia , välihuomautuksia ) Te vaihdatte tämän pääministerin asemaa ja hallitukseen osallistumista vastaan .
Te mukaudutte siihen , että Itävallasta tulee arvostetun maan sijasta lainsuojaton maa , samoin kuin te mukaudutte maan ja sitä kautta osaksi myös sen kansalaisten uhkaavaan eristämiseen .
Pidän - kuten monet , jotka ovat taistelleet vuosikausia Haideria ja hänen politiikkaansa vastaan , erityisesti sosiaalidemokraattisen valtuuskunnan kollegani täällä parlamentissa - yhtä jos toistakin kansainvälisen valtioyhteisön ilmoitettua toimenpidettä , sikäli kun ne eivät kohdistu hallitukseen ja sen edustajiin , raskaana ja myös kohtuuttomana .
Kritiikkini ja - sanon sen avoimesti - suuttumukseni kohdistuu kuitenkin yksinomaan niihin , jotka ovat aiheuttaneet ja aiheuttavat nämä reaktiot , Schüsseliin ja Haideriin ja heidän puolueisiinsa ... ... mukaan luettuina myös niiden edustajat täällä parlamentissa .
Kollega Poettering , tämä on mielenkiintoista : te olette nyt lähes yhtä vaikeassa tilanteessa kuin minä , vaikkakin eri syistä , sillä teidän on puolustettava jotakin , jota ette halua puolustaa .
Te puolustatte Schüsseliä - teidän on nähtävä tämänpäiväinen Schüssel , jonka kutsu kristillisdemokraattisen puolueen edustajien huipputapaamiseen peruttiin kuulemani mukaan äskettäin .
Nyt on kyse siitä argumentista , jota myös kollega Poettering on käyttänyt , että Haiderilta voitaisiin viedä harhakuvitelmat vain silloin , kun hänet integroidaan poliittiseen järjestelmään .
Väitän kuitenkin , että hänet voidaan integroida ja tullaan integroimaan yhtä huonosti tähän meidän poliittiseen järjestelmäämme ja tähän Eurooppaan kuin muut äärioikeistolaiset liikkeet .
Sillä , joka elättää itsensä ulkomaalaisiin ja vähemmistöihin kohdistuvilla ennakkoluuloilla ja ruokkii näitä ennakkoluuloja , jonka ohjelmana on ahdasmielisyys ja ennakkoluuloisuus , joka vaalii moukkamaista käytöstä ja ylimielisyyttä kansainvälisissä suhteissa ja joka ei ole tehnyt vielä kertaakaan yksiselitteistä ja selkeää pesäeroa kansallissosialismiin , ei ole tarkoitusta eikä valmiutta integroitua !
( Suosionosoituksia ) Konservatiivit ovat syyllistyneet siihen suureen historialliseen virheeseen , että he ovat menneet vapaaehtoisesti sänkyyn suden kanssa ja odottavat , kunnes tulevat syödyksi .
Niin sutta - vaikkakin Itävallan kansanpuolueen ( ÖVP ) uhrautuessa - ruokitaan sen taltuttamisen sijaan .
Ymmärrän , että Eurooppa ja sivistynyt maailma haluavat olla mahdollisimman vähän tekemisissä sellaisen hallituksen kanssa .
On kuitenkin olemassa myös toinen Itävalta , se Itävalta , joka on osoittanut useiden tuhansien ihmisten muodossa mieltään Itävallan vapauspuolueen FPÖ : n hallitukseen osallistumista vastaan ja joka tulee jatkossakin osoittamaan mieltään tätä hallitusta vastaan .
Pyydän Eurooppaa tukemaan ja auttamaan tätä Itävaltaa !
( Suosionosoituksia ) Mitä vahvempi Euroopasta tulee ja mitä valppaammin se seuraa autoritaarisia suuntauksia Euroopassa , sitä menestyksellisemmin me voimme taistella äärioikeistolaisuuden juuria vastaan .
Sillä Eurooppa on nyt ja tulevaisuudessa vahvin tae muukalaisvihaa ja kansankiihotusta tai jopa barbaarisuuteen palaamista vastaan .
Tukekaa Itävallan kansaa tätä hallitusta vastaan !
( Suosionosoituksia ) Arvoisa puhemies , tämä hetki on historiallinen , koska nyt meille kaikille on vihdoin aivan selvää , että Euroopan unionista on vähitellen kehittynyt arvojen yhteisö .
Me havaitsemme tämän nyt , kun yhden jäsenvaltion hallitukseen on tulossa puolue , josta tiedetään , ettei se kunnioita kaikkia näitä arvoja .
Haluan myös todeta , että neuvoston piiristä tullut neljäntoista valtion kannanotto oli oikeutettu , koska tässähän on eräällä tavalla kyse myös Euroopan unionin hallituksen kokoonpanosta , jolloin tämä asia kuuluu myös neuvostolle , se ei ole pelkästään Itävallan sisäinen asia .
Parlamentin jäseninä meidän tulee erityisesti korostaa sitä , että aloitettu työ perusoikeuksien vahvistamiseksi on entistäkin tärkeämpää .
On entistäkin tärkeämpää , että ihmisarvojen kunnioitus ja loukkaamattomuus sekä vähemmistöjen oikeudet , myös kaikkien Euroopan unionin alueella asuvien ihmisten oikeudet , ovat olennainen osa Euroopan unionin oikeusvaltioperiaatetta ja tämän takia perusoikeuksien asiakirjasta onkin tehtävä myös juridisesti sitova .
Se ei saa jäädä ainoastaan julistukseksi .
Yhtä tärkeää on , että tuetaan Itävallan demokraattisia voimia , eihän kukaan meistä halua eristää Itävaltaa .
Me tiedämme , että suurin osa itävaltalaisista kunnioittaa näitä arvoja .
He ovat myös osoittaneet mieltään ; kaikki mielenosoitukset eivät ole tapahtuneet Itävallan ulkopuolella .
Liikkeellä on varmasti paljon myös protestiäänestäjiä , jotka ovat pitkään halunneet muutosta Itävallan politiikkaan .
Mielestäni parlamentin tulee tukea näitä demokraattisia voimia .
Vetoan myös Itävallan presidenttiin , että hän tutkisi vielä kaikki mahdollisuudet saada kokoon demokraattisten voimien muodostama hallitus .
Arvoisa puhemies , hyvät parlamentin jäsenet , tahtoisin vain korostaa sellaisen suhtautumistavan arvoa , josta ryhmämme puheenjohtaja Francis Wurtz hetki sitten mainitsi .
Arvostan neuvoston puheenjohtajan päätöslauselmaa ja 14 jäsenvaltion kantaa niiden kieltäytyessä virallisista suhteista Itävallan hallituksen kanssa mikäli Jörg Haiderin puolue otetaan hallitukseen .
Tämä korostuksemme on sitäkin merkittävämpi siksi , että me , kuten tunnettua , olemme oleellisesti eri mieltä Euroopassa harjoitetuista politiikoista : sen talous- ja sosiaalipolitiikasta , sen demokratiavajeesta , näiden samojen valtioiden sekaantumisesta Balkanin alueen dramaattiseen sotaan .
Tämä mielipiteiden eroavaisuus korostaa vielä enemmän tänään ilmaisemaamme arvonantoa : se on poikkeuksellinen seikka , koska myös uhka irrationaalisen ja uusnatsistisen elementin uudesta noususta Euroopassa on poikkeuksellista .
Tämä vaara ei koske vain Itävaltaa , vaan koko Eurooppaa .
Puhumme itsestämme , emme Itävallasta .
Tunnemme ne sosiaaliset syyt , jotka yhdessä työttömyyden ja epävarmuuden kanssa vahvistavat taipumusta tuohon suuntaan ; tunnemme sen kulttuuriset osasyyt - muukalaisvihamieliset , rasistiset syyt - mutta emme voi olla toteamatta näiden äärioikeistovoimien kyvyttömyyttä ja haluttomuutta tehdä tiliä natsismin kanssa , sitä mahdollisuutta , että Euroopassa saatetaan luoda räjähdysaltis sekoitus .
Puhutaan Alppien alueesta , puhutaan kaikista valtioistamme : ollaan luomassa olosuhteita , joiden vallitessa demokratiaa ja eurooppalaista sivistystä uhkaava vaara voi jälleen syntyä .
Kannanotossaan puheenjohtajavaltion edustaja osoitti olevansa tietoinen tästä sivilisaation draamasta .
Eurooppa osoittaa , ettei se ole unohtanut Auschwitzia ; Eurooppa löytää oman sielunsa .
Nyt sen kuitenkin tulisi toimia johdonmukaisesti , ja aivan ensimmäiseksi johdonmukaisuutta vaadittaisiin komissiolta , joka kuitenkin on osoittanut tässä asiassa sumeutta ja horjuvuutta , mikä entisestään korostaa puheenjohtajan kannan arvoa .
Tällä tavoin komissionkin tulisi korjata toimiaan .
Arvoisa puhemies , hyvät kollegat , ihmisoikeuksien , vapauden ja kansojen itsemääräämisoikeuden keskeistä demokraattista periaatetta kunnioittaen ja kaikkia uuden tai vanhan fasismin , natsismin ja kommunismin muotoja vastaan , ja ottaen huomioon sen , että kaikki aiemmat puhujat ovat puhuneet Itävallan kansan itsemääräämisoikeudesta , huomaamme tänään , että juuri tämä parlamentti kieltää tämän oikeuden .
Luettaessa Itävallan liberaalidemokraattisen puolueen ohjelmaa ei paljastu sellaisia seikkoja , jotka oikeuttaisivat syytökset hyökkäyksestä perustamissopimuksen 6 artiklassa määrättyjä vapauden , demokratian ja ihmisoikeuksien kunnioituksen periaatteita vastaan .
Tahtoisin sen sijaan kiinnittää kollegoideni huomion siihen , että vuorossa oleva puheenjohtajavaltio , joka suhtautuu niin kriittisesti Itävaltaan , on hiljattain luovuttanut Macaon asukkaat Kiinan demokraattisen kansantasavallan hallintoon .
Kenties kuitenkin juuri tällä hetkellä on unionin demokratian vahvistamisen kannalta järkevää eristää Itävalta ja syyllistää Itävallan kansalaisten demokraattisesti valitsema puolue ja toisaalta ottaa Eurooppaan Turkin Harmaat sudet .
Arvoisa puhemies , hyvät parlamentin jäsenet , keskustelemme erittäin vakavasta asiasta .
Kyse ei ole sen enemmästä eikä vähemmästä kuin siitä , että erään jäsenvaltion hallitukseen osallistuu sellainen poliittinen puolue , jonka opit ja periaatteet eivät sovi yhteen niiden peruskäsitteiden ja sen perusmoraalin kanssa , jotka ovat unionin innoittajina ja jotka on sisällytetty unionin perustamissopimuksiin .
Jo se , että lukee Itävallan vapauspuolueen poliittisen ohjelman 4 luvun 1 kohdan , riittää horjuttamaan kenen tahansa demokraattista tietoisuutta .
Etnisen ryhmän nostaminen määrääväksi tekijäksi kansan määrittelyssä ja väittämät yhden etnisen ryhmän paremmuudesta muihin verrattuna , kuten tähän kohtaan on kirjoitettu , herättävät henkiin vanhoja haamuja juuri taakse jättämältämme vuosisadalta , jota jotkut historioitsijat ovat kuvanneet kauheuksien vuosisadaksi , kauheuksien , jotka Haiderin poliittisen ohjelman filosofia , jota on mahdoton hyväksyä , loihtii taas esiin hämmästyneiden silmiemme edessä .
On selvää , että Itävallan kansa on riippumaton ja että meidän on kunnioitettava toisen jäsenvaltion sisäisiin asioihin puuttumattomuuden periaatetta .
Ongelma ei kuitenkaan ole tämä .
Ongelma on siinä , voiko unioni suhtautua välinpitämättömästi siihen , että jäsenvaltio muodostaa hallituksen , johon osallistuu puolue , jolla on tällaisia piirteitä .
Meidän vastauksemme tähän tärkeään kysymykseen on " ei " .
Riippumatta strategisista tai taktisista näkökohdista , riippumatta mahdollisesta sopimattomaan käytökseen liittyvistäsyytöksistä vapauttamisesta , riippumatta puolueen tai vaaliliittojen intresseistä ja niiden yläpuolella parlamentin kansanpuolueen ryhmän espanjalaiset jäsenet ilmaisevat täydessä yhteisymmärryksessä Espanjan kansanpuolueen ja Espanjan hallituksen kanssa yhtyvänsä ehdottomasti ja täysin puheenjohtajavaltio Portugalin 31. tammikuuta antamaan julkilausumaan niin sisällön , sävyn kuin sen merkityksenkin osalta .
( Suosionosoituksia ) Konrad Adenauer sanoi kerran tiesin mistä hän puhui , että varmin tapa rauhoittaa tiikeri on antaa sen hotkaista sinut suuhunsa .
Historia on yhteenveto niistä asioista , jotka olisi voitu välttää .
Tämän vuoksi , arvoisa puhemies , rakkaat kollegat , unionin ja parlamentin on lähetettävä täysin selvä signaali siitä , että ne vastustavat suvaitsemattomuuden , muukalaisvihan ja totalitarismin tiikeriä , ettei meidän tarvitsisi lisätä taas yhtä virhettä pitkään vallasta luopumisten , periksi antamisten ja opportunismin sallimisen ketjuun , joka on leimannut Euroopan menneisyyttä , josta olemme niin kalliisti maksaneet .
( Voimakkaita suosionosoituksia ) Arvoisa puhemies , hyvät kollegat , unionimme rakentuu ajatukselle " ei koskaan enää " , joka tarkoittaa " ei koskaan enää muukalaisvihaa , keskitysleirejä , juutalaisvihaa , ei koskaan enää kiihkeää kansallismielisyyttä tai sotia " .
Euroopan unionin ainoa mahdollinen kehityssuunta on se , että se haluaa päästä yli tästä 1900-luvun hirveästä menneisyydestä , joka tappoi kaikki inhimillisyyden ihanteet Euroopasta ja joka on edelleen täyttä nykypäivää .
Jos jokin hallitus jossakin päin Eurooppaa liittoutuu uusfasistien kanssa , on väärin ajatella , että se olisi puhtaasti tuon valtion sisäinen asia , sillä unionimme ei koostu mistään rinnakkaisista kansallisvaltioista , jotka voisivat järjestellä keskinäisiä asioitaan tulevaisuutensa petaamiseksi .
Unioni on tulevaisuuden yhteisö , jossa kaikkien osapuolten ja kaikkien demokratioiden on taisteltava ratkaisujen löytymiseksi tilanteessa , jossa on kyse elintärkeistä asioista ja arvoista , jotta menneisyyden virheet eivät enää toistuisi .
Meidän on otettava opiksi menneisyydestämme .
Kun Adolf Hitler valittiin 1930-luvulla demokraattisilla vaaleilla tosin vähemmistön edustajana valtiopäiville , moni ei pitänyt valintaa kovinkaan vaarallisena .
Ja jäsen Poettering , jotkut oikeistoon kuuluneet miehet ja naiset ajattelivat tuolloin maassani ja kenties myös muualla , että Hitler on parempi valinta kuin kansanrintama .
He sivuuttivat nurkkakuntaisella riitelyllään olennaisen , ja murhenäytelmä pääsi toteutumaan .
Meidän on reagoitava nopeasti , voimakkaasti ja yhtenäisenä rintamana .
Jäsen Poettering , olisin toivonut , että olisitte puhunut Itävallan presidentille , sillä olemme hyvinkin tietoisia siitä , että hän on erittäin vaivautunut tuosta maansa hallituksen tekemästä viheliäisestä liitosta .
Meidän on siis reagoitava nopeasti ja voimakkaasti .
Perustamissopimuksessa luonnollisesti määrätään pidäkkeistä , jos tilanne alkaa käydä sietämättömäksi , sanoisin jopa " peruuttamattomaksi " .
Historia on opettanut , että fasistit kääntävät takkinsa aina kulloisenkin tilanteen mukaan .
Ensin he puhuvat populistiseen sävyyn ja lietsovat muukalaisvihaa , minkä jälkeen he leppyvät kelvatakseen eri instituutioihin , joihin he soluttautuvat ja jotka he turmelevat vähitellen siirtyäkseen jonakin kauniina päivänä sanoista tekoihin .
Mutta tuolloin onkin jo liian myöhäistä .
Näin ollen perustamissopimukseemme sisältyy edellä mainitsemiani pidäkkeitä sellaisten tilanteiden varalle , jolloin on jo liian myöhäistä .
Emme ole kuitenkaan vielä tuollaisessa tilanteessa , joten meidän onkin nyt pidettävä huoli siitä , ettemme joutuisi turvautumaan yhteenkään pidäkkeeseen .
Siispä meidän on löydettävä poliittinen ratkaisu .
Näin ollen kannatan neuvoston esityksiä ja pahoittelen hieman komission jonkinasteista heikkoutta ja selkärangattomuutta , vaikka sen pitäisi osoittaa alituista valppautta ja jatkuvaa päättäväisyyttä , sillä fasistit laskevat demokratian haurauden ja ajan kulumisen varaan voidakseen näännyttää meidät ja päästäkseen lopulta niskan päälle .
Meidän on siis reagoitava nopeasti .
Jos emme nyt anna voimakasta tukeamme neuvostolle , meidät voidaan historian valossa tuomita ja ihmiset pääsevät sanomaan , että Münchenin poliittisten tapahtumien on annettu jälleen toistua .
Arvoisa puhemies , olen iloinen siitä , että Itävallassa kunnioitetaan kansan enemmistön tahtoa , ja tämän hallituksen muodostaminen on - minun mielestäni - hyvin tärkeä voitto demokratialle .
Ilmaiskaamme asia hyvin selkeästi : sellaiselle Euroopalle , joka kehittyy eräänlaiseksi " isoksi veljeksi " , joka stalinistisella tavalla ja stalinistisin menetelmin valvoo eri jäsenmaiden vasemmistolaista poliittista korrektiutta , siis sellaiselle Euroopalle sanomme " ei kiitos " .
Euroopan demokratialla ja Itävallan demokratialla ei ole keneltäkään mitään oppimista , eikä varsinkaan Belgian hallitukselta , jossa on edustettuna asekauppiaiden rahoittamia korruptoituneita puolueita .
Belgian hallitus on nimittänyt tällaisen oikeuden tuomitseman korruptoituneen puolueen puheenjohtajan Euroopan komission jäseneksi .
Kiitämme tänään Itävallan kansaa tästä demokratian voitosta , joka on tärkeä kaikille Euroopan kansoille ja kaikille niille , jotka pitävät vapautta ja vapaata mielipiteenilmaisua ensiarvoisen tärkeinä asioina .
Arvoisa puhemies , tämän keskustelun avasi neuvoston puheenjohtaja da Costa , joka ainoastaan vahvisti , että EU : n puheenjohtajavaltio yrittää vaikuttaa yhden jäsenvaltion hallituksen kokoonpanoon .
Tämä keskustelu ja sen taustat vahvistivat sitä näkemystä , että sosialistit hallitsevat neuvostoa , komissiota ja parlamenttia .
Valtuuskuntani , johon kuuluu 37 Yhdistyneen kuningaskunnan konservatiivi- ja unionistipuolueen jäsentä , torjuu ehdottomasti Itävallan vapauspuolueen perusfilosofian , ohjelman ja painotukset .
Olemme monien muiden tavoin järkyttyneitä sen asennoitumisesta historiaan , erityisesti toiseen maailmansotaan , mutta myös sen laajentumis- , maahanmuutto- ja rotupolitiikoista ja sen asennoitumisesta Euroopan unioniin .
Olimme kuitenkin järkyttyneitä myös siitä , miten vasemmisto suvaitsi entisen Neuvostoliiton sortovallan , hirmuteot ja ylilyönnit .
Euroopan sosiaalidemokraattisen puolueen on varmastikin korkea aika rikkoa veljelliset siteensä Kiinan kommunistipuolueeseen .
Nämä samat EU-maiden hallitukset eivät sanoneet sanaakaan koalitiohallituksista , joissa kommunistien myötäilijät olivat mukana Ranskan tai Italian hallituksissa tai Saksan osavaltioiden hallituksissa , tai Ison-Britannian hallituksen halukkuudesta nimittää Pohjois-Irlannin ministereiksi sellaisia henkilöitä , joilla on yhteyksiä terroristeihin .
Arvoisa puhemies , tämä on vasemmiston taholta tekopyhyyttä .
Tuomitsemme siis tällaisen tekopyhyyden ja kaksinaismoraalin erityisesti Ison-Britannian hallituksen ja muiden EU-maiden , lähinnä sosialististen hallitusten päämiesten , ja myös Yhdysvaltojen taholta .
Meidän pitäisi kuitenkin myöntää , että demokraattinen prosessi johtaa joskus epämiellyttävään lopputulokseen .
Tämä edellyttää toimia , joilla puututaan taustalla oleviin syihin ja joihin kuuluu myös itse vaaliprosessin tarkastelu .
Sen pitäisi olla meidän tehtävämme , eikä poliittisen teeskentelyn .
Arvoisa puhemies , arvoisa neuvoston jäsen , arvoisa komission jäsen , viikko sitten Tukholmassa päättyi suuri kansainvälinen kansanmurhaa käsittelevä konferenssi .
Sen tarkoituksena oli muistuttaa menneistä tapahtumista ja vastustaa nykyisen yhteiskunnan pahuutta , joka ilmenee muukalaisvihana ja uusnatsismina .
Jos nykyisessä tilanteessa toivottaisimme natsismilla leikittelevän ja muukalaisvihaa lietsovan puolueen tervetulleeksi EU : n toimielimiin , pilkkaisimme koko tämän konferenssin taustalla olevaa ajatusta ja koko kansainvälistä yhteiskuntaa .
Toiseksi haluaisin sanoa , että meidän on oltava johdonmukaisia toimiemme ja arvojamme osalta .
Vaadimme , että ehdokasvaltiot ja Lomén sopimuksen puitteissa tehtävään yhteistyöhön osallistuvat valtiot kunnioittavat ihmisoikeuksia ja ovat suvaitsevaisia lähimmäisiään kohtaan .
Sitä meidän on vaadittava itseltämmekin .
Sen vuoksi reagoimme tätä Itävallassa tapahtuvaa juonittelua vastaan .
Emme voi jatkaa ikään kuin mitään ei olisi tapahtunut .
Unioni on nyt ratkaisujen edessä .
Unioni ei ole pelkästään taloudellinen yhteisö vaan se perustuu myös yhteisiin arvoihin , jotka otamme vakavasti .
Jotakin on tapahtunut : unioni on saamassa selkärangan ja sielun .
Arvoisa puhemies , kaikki ovat jo todenneet , että tämä on erittäin tärkeä päivä , sillä keskustelemme Euroopan poliittisesta elämästä ensimmäistä kertaa .
Keskustelun ajankohta ei niin ikään ole mikään sattuma .
Minusta tämänpäiväisessä tapaamisessamme ei ole kyse Euroopan , meidän toimielimiemme , tapaamisesta Itävallan tai Haiderin puolueen kanssa , vaan siitä , että Eurooppa voi nyt kohdata itse itsensä ja pohtia olemassaoloaan sekä syitä , joiden takia olemme kokoontuneet tänne istuntosaliin .
Istuntosaliamme ei ole rakennettu kaupallisessa mielessä tai rikastumistarkoituksessa .
Istuntosalimme ja Euroopan toimielimet on rakennettu arvojen , moraalin ja älyllisyyden edistämiseksi .
Olemme kuitenkin saaneet 1900-luvulla kokea , että demokratiat saattavat joutua uhatuiksi ja että edellä mainitsemani moraali , arvot ja älyllisyys voivat saada kuolettavan iskun virukselta , jota kansalliskiihko , populismi ja ajattelu tietyn rodun paremmuudesta edustavat .
Meidän ei tarvitse kuin tutustua Haiderin puolueen , FPÖ : n , ohjelmaan , kun huomaamme , että sen jokaisesta luvusta löytyy kansalliskiihkon ja populismin sävyttämiä sekä tietyn rodun paremmuuteen viittaavia kohtia .
Esitän siitä ainoastaan yhden , ystäväni Vidal-Quadrasin ennen minua esille ottaman virkkeen , jossa sanotaan , että " isänmaan maantieteellinen , etninen ja kulttuurinen asema määrittyy sen sijainnin , kulttuurin sekä rodun perusteella " .
Jos Euroopalla on vähänkään järkeä , jos pahoittelen , että joudun sanomaan tämän ystävilleni kristillisessä demokratiassa tai sen historiassa on mitään mieltä , Euroopan on tällöin sanouduttava jyrkästi irti Haiderin ohjelmaan sisältyvistä väitteistä sekä kieltäydyttävä hyväksymästä tuollaista ideologiaa ja tuollaista puoluejärjestelmää niistä loistavista perusteluista huolimatta , joita tarjotaan aina , kun historia näyttää toistavan itseään .
Tämän vuoksi Euroopan parlamentin joka voi toimia ja antaa julistuksia neuvostoa ja komissiota vapaammin on mielestäni annettava tunnustus niille jäsenvaltioiden kansalaisille ja Euroopan toimielimien jäsenille , joilla on ollut rohkeutta sanoa " ei " .
Sen on myös ilmoitettava , arvoisa puhemies , että te olette meidän nimissämme antanut meille kunniaksi olevan julkilausuman , todettava selkeästi ja kiertelemättä , että se vastustaa Itävallan tapahtumia ja tuomitsee ne , sekä muistettava erään merkittävän ranskalaisen kristillisdemokraatin Münchenin sopimuksen tekopäivänä antama julistus , jossa hän sanoi , että " kun on syytä sanoa ei , parasta on tehdä se heti " .
( Suosionosoituksia ) Arvoisa puhemies , me Belgian kristillisdemokraatit olemme huolissamme , ja onneksi myös hyvin monet kollegamme ovat huolissaan .
Hallituskoalitio , joka on tekeillä eräässä jäsenvaltiossa , on varmasti Itävallan oma asia , mutta sillä on kiistämättä myös eurooppalainen ulottuvuus .
Mihin sitoudumme Euroopassa ?
Ennen kaikkea vapauden arvoihin ja periaatteisiin , demokratiaan sekä ihmisoikeuksien kunnioittamiseen .
Itävallan vapauspuolueen puheenjohtaja Haider on monta kertaa ilmaissut kieltävänsä nämä arvot .
Hän hylkää myös diplomaattisen kohteliaisuuden perusteet .
Hän on vaarallinen mies .
Kotimaani kristillisdemokraattiset puolueet ovat tehneet valintansa jo kauan sitten , ja ne myös pysyvät siinä .
Ne kyllä kuuntelevat äärioikeiston äänestäjien vastalauseita mutta eivät neuvottele koskaan äärioikeiston johtajien kanssa .
Arvojen täytyy olla etusijalla valtaan nähden .
Siksi olemme pahoillamme siitä , mitä Itävallassa tapahtuu .
Ja vielä enemmän , olemme järkyttyneitä siitä .
Olemme hyvin pettyneitä .
Pyydämme ÖVP : tä viimeisenä keinona etsimään vielä muita ratkaisuja .
Me pidämme edelleen kiinni perustamissopimuksen 6 artiklasta .
Taistelemme edelleen sitä vastaan , että äärioikeisto hyväksyttäisiin arkipäiväiseksi ilmiöksi .
Jos hallituskoalitio kuitenkin syntyy , silloin vetoamme kaikkiin ÖVP : n kollegoihimme , että he takaisivat , että ohjelmissa - sekä sanoissa että teoissa - kunnioitetaan niitä periaatteita ja arvoja , jotka muodostavat Euroopan yhdentymisen perustan .
Arvoisa puhemies ja arvoisat kollegat , Itävaltaa odottaa raskas vastuu .
Arvoisa puhemies , hyvät parlamentin jäsenet , on selvää , että olemme tässä parlamentissa hyvin pitkälle yksimielisiä Haiderin ja hänen politiikkansa torjumisesta , mutta on myös yhtä selvää , että meillä on erilaisia käsityksiä siitä , miten tätä politiikkaa vastaan voidaan taistella kaikkein tehokkaimmin .
Oletteko kysyneet koskaan itseltänne , miten tämä parlamentin käymä keskustelu ja neuvoston puheenjohtajavaltion viime viikonloppuna antama julkilausuma vaikuttavat itse Itävallassa ?
Oletteko kysyneet koskaan itseltänne , emmekö ole vastuussa myös siitä , miten Itävallan poliittinen tilanne kehittyy jatkossa , jos me alamme antaa täällä parlamentissa sitä koskevia tuomioita ?
Oletteko kysyneet koskaan itseltänne , mitä tapahtuisi , jos erään kollegan toive toteutuisi ja Itävallassa pidettäisiin vaalit lähipäivinä ?
Kaikkien tarkkailijoiden yksimielisen lausunnon mukaan Haiderista tulisi vieläkin vahvempi .
Kuka voi sitten haluta sitä ?
Eikö velvollisuutemme ole harkita , miten me taistelemme tätä politiikkaa vastaan ?
Eurooppa on oikeusyhteisö .
Niihin periaatteisiin , joita meidän on edustettava , kuuluvat demokratia sekä ihmisoikeuksien ja oikeusvaltion kunnioittaminen .
Demokratian määräyksiin kuuluu , että vaalipäätöksistä ei tarvitse pitää , mutta niitä on kunnioitettava , ja siksi meidän on kunnioitettava sitä , kun itävaltalaiset päättävät niin kuin ovat päättäneet sisäpolitiikkaansa liittyvistä seikoista .
Oikeusvaltioperiaatteen mukaista on se , että neuvoston puheenjohtajavaltio ei ilmaise itseään niin kuin se on tehnyt , eli tavalla , joka on ristiriidassa perustamissopimusten kanssa .
On poliittisesti viisasta , että Itävallan kansanpuoluetta ( ÖVP ) ei eristetä , vaan että sitä tuetaan kiistatta demokraattisena , oikeusvaltiollisena ja todistetusti eurooppalaisena puolueena siinä , että Itävalta säilyy myös kiistatta tämän Euroopan yhteisön jäsenenä , ja siksi ÖVP : n kollegoilla on oltava meidän tukemme tässä vaikeassa tilanteessa , ja eristäminen on ehdottomasti väärä tie !
( Suosionosoituksia ) .
( EN ) Arvoisa puhemies , siellä , mistä minä olen kotoisin , sanotaan , että kolmas kerta toden sanoo , ja , kuten varmasti havaitsitte keskustelun kuluessa , ilmaisin kolmesti halukkuuteni vastata hyvin lyhyesti tähän erinomaiseen ja monin paikoin koskettavaan keskusteluun .
Haluaisin ensiksi puheenjohtaja Prodin ja komissiossa olevien kollegojeni puolesta lausua kiitokset siitä , että useat parlamentin jäsenet ovat tukeneet ja ymmärtäneet komission eilisessä julkilausumassaan ottamaa kantaa .
Minun täytyy reagoida toki myös siihen , että komission mielipidettä luonnehdittiin keskustelun aikana - ja lainaan tässä joitakin käytettyjä sanoja - ristiriitaiseksi , omahyväiseksi ja heikoksi .
Minulla on velvollisuus sanoa parlamentille , ettei komission mielipide eikä myöskään sen toiminta tässä asiassa ole millään tavalla ristiriitainen tai heikko tai omahyväinen .
Totesimme nimenomaan eilisaamuna antamassamme julkilausumassa , kuten myös komission puheenjohtaja totesi tänään iltapäivällä , että yhdymme 14 jäsenvaltion maanantaina antamassa julkilausumassa ilmaistuun huoleen .
Toiseksi sanoimme aivan erityisesti , että seuraamme Itävallan tilanteen kehittymistä tiiviisti yhteistyössä kaikkien jäsenvaltioiden kanssa .
Kolmanneksi totesimme aivan erityisesti , että puolustamme pelkäämättä ja ketään suosimatta perustamissopimuksen 6 artiklan arvoja ja määräyksiä ja että varmistamme omalta osaltamme perustamissopimuksen 7 artiklan mukaisesti sen , että näitä vapauden ja demokratian ja perusvapauksien arvoja kunnioitetaan .
Tämä ei ole millään tavalla omahyväistä , heikkoa eikä ristiriitaista .
Ja kun sanon , että komissio omaksui tämän näkemyksen , tarkoitan myös hyvää kollegaani Franz Fischleriä , joka on kotoisin Itävallasta ja joka jälleen kerran osoitti rehellisyytensä ja riippumattomuutensa valan vannoneena Euroopan komission jäsenenä osallistuessaan eilisaamulla antamaamme julkilausumaan .
Näin ollen jokaisen , joka vaatii Franz Fischleriä eräällä tavalla tilille siitä , että hän on kansallisuudeltaan itävaltalainen , pitäisi tutkistella omia tarkoitusperiään keskustelussa , jota ovat väistämättä varjostaneet viittaukset muukalaisvihaan ja sitäkin vaarallisempiin epäkohtiin maailmassa .
Sanon tämän ystävyyden- ja kunnianosoituksena ystävääni ja kollegaani Franz Fischleriä kohtaan .
Haluaisin lisäksi sanoa , arvoisa puhemies , että puheenjohtaja da Costa osoitti erittäin selvästi , että puheenjohtajavaltio Portugali ymmärtää kantamme , kun hän sanoi , ja lainaan häntä , että " Portugali ja muut jäsenvaltiot haluavat varmistaa , ettei nykytilanne vaikuta yhteisön koneiston toimintaan " .
Se on varmastikin kaikkien edun mukaista .
Varmistaaksemme , että perustamissopimusta kunnioitetaan ja että pidämme yllä niin sanottua yhteisön koneistoa , noudatamme eilisessä julkilausumassamme kuvattua toimintatapaa .
Teemme niin jatkossakin pelkäämättä ja ketään suosimatta , arvoisa puhemies .
Se on velvollisuutemme .
Kyse on myös vakaumuksesta .
Totean vielä lopuksi yhden asian .
Ymmärrämme tämän välttämättömän keskustelun taustat .
Täällä on lisäkseni useita ihmisiä , joille Jörg Haiderin loukkaavat lausunnot , monet hänen politiikkansa muukalaisvihamieliset ainekset ja hänen kehittämänsä strategia , jossa hyökkäävää lausuntoa seuraa anteeksipyyntö , joskus jopa seuraavana päivänä , ovat olleet tuttuja jo vuosikausia .
Tiedämme sen ja muistamme myös , että hänen muistinsa on natsismin osalta joskus lyhyt ja valikoiva .
Ja kun muistamme sen , se luonnollisestikin herättää minun ja kollegojeni vaistot , kuten myös monien muiden , kaikkia parlamentin suuntauksia edustavien jäsenten vaistot .
Komission täytyy kuitenkin toimia arvojen ja lain eikä ainoastaan vaiston perusteella .
Tästä syystä päädyimme eilisaamuna tiettyyn johtopäätökseen .
Tästä syystä pitäydymme tuossa johtopäätöksessä ja pidämme edelleen yllä arvoja ja lakia .
Emme ole heikkoja , omahyväisiä emmekä ristiriitaisia , vaan palvelemme koko unionia ja jokaista unionin jäsenvaltiota ja sen kansalaisia .
Teemme niin vastedeskin aktiivisesti ja johdonmukaisesti ja , kuten jäsen Cox sanoi keskustelussa , ehdottoman valppaina .
Koska neuvoston puheenjohtaja da Costa on kuunnellut näitä huomioita istuntosalin takaosassa , voisikohan komission jäsen Kinnock vahvistaa , että komissio tukee neuvoston puheenjohtaja da Costan tänään ja puheenjohtajavaltion äskettäin hallitusten päämiesten puolesta antamassa julkilausumassa ilmaisemaa näkemystä ?
Tukeeko komissio neuvostoa ? .
( EN ) Arvoisa puhemies , kun komissio sanoi eilisaamuna , että se panee merkille 14 jäsenvaltion yhteisessä julkilausumassa ilmaisemat näkemykset ja yhtyy näkemyksen taustalla olevaan huoleen , mielestäni voidaan pitää itsestään selvänä , että eilisaamusta lähtien , niin pian kuin komissio saattoi keskustella asiasta , sen näkemys on vastannut 14 jäsenvaltion näkemystä .
Kiitos , komission jäsen Kinnock .
Käymme nyt mielestäni merkittävää poliittista keskustelua , joka on tilanteen tasalla ja sellainen , jota siltä saattoi odottaa .
Kiitän teitä , hyvät kollegat .
Keskustelu tärkeistä , ajankohtaisista ja kiireellisistä aiheista on päättynyt .
Äänestys toimitetaan huomenna klo 11.00 .
 
Turvautuminen ennalta varautumisen periaatteeseen Esityslistalla on seuraavana komission tiedonanto turvautumisesta ennalta varautumisen periaatteeseen . .
( EN ) Haluan aloittaa sanomalla , että olen iloinen voidessani esitellä tämän ennalta varautumisen periaatetta koskevan tiedonannon , joka on kirjoitettu yhdessä David Byrnen ja Erkki Liikasen kanssa .
Ennalta varautumisen periaate ei ole uusi käsite .
Yhteisö on käyttänyt sitä jo jonkin aikaa useilla politiikan osa-alueilla , kuten ympäristön , ihmisten terveyden sekä eläinten ja kasvien hyvinvoinnin alalla ; ja se mainitaan nimenomaan Maastrichtissa muutetun EY : n perustamissopimuksen ympäristöä koskevissa määräyksissä .
Se esiintyy myös useissa kansainvälisissä teksteissä , esimerkiksi Rion julistuksessa ja äskettäin bioturvallisuuspöytäkirjassa .
Ennalta varautumisen periaatteen sisältö on selvä .
Siihen kuuluu toimenpiteisiin ryhtyminen tietyllä politiikan osa-alueella silloin , kun tieteellinen näyttö ei ole selvää , mutta kun on perusteltua olettaa mahdollisten riskien olevan niin suuria , että ne edellyttävät toimenpiteitä .
Ennalta varautumisen periaatteen käyttö on kuitenkin viime vuosina saanut yhä enemmän huomiota .
Sellaiset tapaukset kuin BSE- ja dioksiinikriisi ovat synnyttäneet julkista keskusteltua siitä , missä tilanteessa ennalta varautumisen periaatteen mukainen toiminta on perusteltua ja välttämätöntä .
Tämän kasvavan mielenkiinnon takia komissio katsoi , että olisi hyödyllistä antaa tiedonanto , jossa selvitetään sen kantaa ennalta varautumisen periaatteen käyttöön .
Tiedonannolla on kaksi tavoitetta .
Siinä selitetään selkeästi ja johdonmukaisesti , miten komissio soveltaa ja pyrkii soveltamaan ennalta varautumisen periaatetta riskien hallinnassa , ja siinä annetaan ohjeita sen soveltamista varten perusteltujen ja johdonmukaisten periaatteiden pohjalta .
Toivomme lisäksi , että tiedonanto auttaa lisäämään yhteisymmärrystä siitä , miten riskejä hallitaan , ja että se hälventää pelkoa siitä , että ennalta varautumisen periaatetta voitaisiin käyttää mielivaltaisesti tai piiloprotektionismin muotona .
Komission lähtökohtana ennalta varautumisen periaatteen soveltamisessa on tarve varmistaa korkeatasoinen suoja ympäristön , ihmisten terveyden sekä eläinten ja kasvien hyvinvoinnin alalla .
Tätä tavoitetta ei missään nimessä voida käyttää perusteluna järjettömille tai mielivaltaisille toimille , mutta se tarkoittaa , että toimiin voidaan ryhtyä silloinkin , kun tieteellinen näyttö on epäselvää .
Vaikka ennalta varautumisen periaate ei siis merkitsekään tieteen politisointia , kuten jotkut ovat väittäneet , se vie meidät tieteen ja politiikan väliseen risteyskohtaan .
Alkuperäinen päätös ennalta varautumisen periaatteen soveltamisesta riippuu suurelta osin halutusta suojan tasosta ja siitä riskitasosta , jonka päättäjät ovat valmiita hyväksymään yhteiskunnalle .
Näin ollen se on luonteeltaan poliittinen .
Myöhemmin toteutettavien toimien täytyy kuitenkin ilman muuta olla riskien hallintaan sovellettavien yleisperiaatteiden mukaisia , ja näin ollen ohjeet ennalta varautumisen periaatteen soveltamista varten ovat asiakirjan keskeinen osa .
Toimien on oltava oikeassa suhteessa haluttuun suojan tasoon - toisin sanoen emme ammu hyttysiä tykillä .
Niitä sovellettaessa on noudatettava tasavertaisuutta , toisin sanoen toimet eivät saa tehdä eroa maantieteellisen alkuperän perusteella .
Ja niiden on oltava yhtenäisiä aikaisempien samankaltaisten toimien kanssa .
Esimerkiksi jos yksi tuote on hyväksytty , myös vastaavat tuotteet pitäisi hyväksyä .
Toimien pohjaksi on tarkasteltava toiminnan tai toimimatta jättämisen mahdollisia etuja ja haittoja ; toisin sanoen toimien pitäisi olla kannattavia ja niitä pitäisi tarkistaa uusien tieteellisten tietojen perusteella ja niissä pitäisi määrittää selvästi , kuka on vastuussa kattavampaan riskiarviointiin tarvittavan tieteellisen näytön antamisesta , eli kenellä on todistustaakka .
Kaikkien näiden ehtojen on toteuduttava kumulatiivisesti .
On lisäksi tärkeää muistaa , että on olemassa useita toimia , joita voidaan toteuttaa ennalta varautumisen periaatetta sovellettaessa .
Esimerkiksi tutkimusohjelma , julkiset tiedotuskampanjat , suositukset ja niin edelleen .
Ennalta varautumisen periaatteen soveltaminen ei siis automaattisesti merkitse kieltoa .
Tämä tiedonanto ei pyri olemaan viimeinen sana tässä asiassa ; komissio on kuitenkin ensimmäistä kertaa esitellyt jäsennetysti periaatetta ja sen soveltamista .
Kertomalla varsin tarkasti , miten komissio soveltaa ja pyrkii soveltamaan ennalta varautumisen periaatetta , toivomme voivamme selkiyttää tilannetta yhteisön tasolla ja edistää keskustelun jatkumista Euroopan tasolla ja kansainvälisesti .
Arvoisa puhemies , arvoisa komission jäsen , kiitoksia tiedonannosta .
Minulla on kolme hyvin lyhyttä kysymystä .
Ensimmäinen kysymys : meidän piti odottaa erittäin kauan ennalta varautumisen periaatetta koskevaa komission yhdenmukaista lausuntoa , ja aiemmin ei ollut ollenkaan selvää , onko komissio asiasta yksimielinen .
Onko se , mitä te esititte täällä tänään , myös teollisuusasioista vastaavan , ulkomaankaupasta vastaavan , kilpailuasioista vastaavan ja sisämarkkina-asioista vastaavan kolleganne mielipide ?
Te sanotte varmasti " kyllä " , mutta haluaisin saada tietää teiltä : tietävätkö nämä herrat myös , mitä seurauksia sillä on ?
Seuraava kysymys , komission jäsen Wallström : milloin te alatte soveltaa tätä periaatetta lainsäädännössä , esimerkiksi kemikaaleja koskevassa lainsäädännössä , esimerkiksi muiden alojen lainsäädännössä ?
Viimeinen kysymys : pystymmekö havaitsemaan , missä tätä periaatetta on sovellettu lainsäädännössä ?
Eli onko jokaisessa ehdotuksessa jatkossa lisäsivu , jossa sanotaan , että ennalta varautumisen periaate on tarkistettu ja siinä on tultu tähän lopputulokseen ? .
( EN ) Paljon kiitoksia näistä kysymyksistä , Dagmar Roth-Behrendt .
Koko komissio on ilman muuta samaa mieltä tästä .
Tämä on yhteinen tiedonanto , jonka me kolme , David Byrne , Erkki Liikanen ja minä itse , kirjoitimme , mutta se on tänään hyväksytty komissiossa yksimielisesti .
Se sai voimakasta tukea muilta komission jäseniltä , ja siitä on järjestetty yksikköjen välinen kuuleminen koko komissiossa .
Olemme siis todellakin käyneet läpi tämän asiakirjan , ja olen varma , että he kaikki pystyvät kuvailemaan tässä asiakirjassa annettuja ohjeita ja periaatteita .
Kyllä , sanoisin , että käytämme jo tätä työskentelytapaa useissa vaikeissa kysymyksissä , esimerkiksi uudessa kemikaalistrategian osalta .
Ja olen varma , että kerromme myös nimenomaan , kun sovellamme tätä periaatetta .
Olemme aivan äskettäin soveltaneet ennalta varautumisen periaatetta ja kieltäneet ftalaatit pehmeissä PVC-leluissa ; ja sovellamme sitä toki useilla ympäristöön liittyvillä aloilla .
Sitä on sovellettu lähinnä ympäristön alalla mutta ilman muuta myös ihmisten terveyteen liittyvissä asioissa .
Pyrimme siis sanomaan selvästi , miten ja milloin sovellamme sitä .
Arvoisa puhemies , arvoisa komission jäsen , tiedonannossa todetaan tieteen ja ennalta varautumisen periaatteen käyttämisen suhteesta , että ennalta varautumisen periaatteen käyttäminen vaatii edelleen poliittista päätöstä , jos tieteellinen näyttö puuttuu .
Siten annetaan luonnollisesti paljon valtaa tieteelle .
Voimme kysyä itseltämme , millaiset asiantuntijat toimittavat tiedot ja mitä he puolustavat .
Tiedonannossa todetaan myös , että jos on olemassa riittävä tiedeyhteisön vähemmistö , se riittää ennalta varautumisen periaatteen käyttämiseksi .
Haluaisin kysyä , miten määritellään " tunnustettu vähemmistö " .
Miten määrittelette sen ?
Kuinka päädytte tunnustettuun vähemmistöön ?
Kun on kysymys poliittisesta päätöksestä , haluaisin myös kysyä : kuka tekee poliittisen päätöksen ?
Komissioko ?
Neuvostoko ?
Missä määrin Euroopan parlamentilla voi olla siinä rooli ?
Mikä on tieteellisten komiteoiden rooli ?
Mikä rooli sitten tulee elintarvikevirastolle , jota ryhdytte pian perustamaan ?
Sitten lopuksi : tapahtuuko koko päätöksenteko avoimella ja julkisella tavalla ?
Tässä olivat kolme kysymystäni . .
( EN ) Kyllä , arvoisa puhemies , se pitää paikkansa .
Oli monia vaikeita kysymyksiä eivätkä ne aina olleet päivänselviä , mutta yritän vastata joihinkin kysymyksiin .
Kuka tekee päätöksen , keitä ovat päättäjät ?
No , se riippuu siitä , keitä lainsäätäjät ovat .
Tämä on osa riskien hallintaa .
Heidän täytyy tarkastella esimerkiksi johonkin erityiseen kysymykseen liittyviä huolenaiheita ja päätellä , mitä tieteellinen näyttö kertoo tietyssä tapauksessa .
On kuitenkin totta , että ennalta varautumisen periaatteen soveltamiseen ei tarvita tiedeyhteisön suurta enemmistöä .
Sitä voidaan soveltaa vähemmistöltä saadun näytön pohjalta tai silloin , kun tieteellinen näyttö ei ole täydellistä .
Silloin on ilman muuta löydettävä tasapaino tämän poliittisena työkaluna käytettävän periaatteen ja tieteellisen näytön välillä .
Ei ole aina helppoa kuvata tarkasti , miten tämä prosessi etenee , mutta tieteellisen perustan muuttaminen ei tule kysymykseen .
Pyydämme asiantuntijoilta mahdollisimman paljon tieteellisiä tietoja ja tosiasioita ennen päätöksen tekemistä ; ja niin pitää tehdä vastedeskin .
Tätä on pidettävä riskien hallinnan työkaluna .
On päätettävä , halutaanko esimerkiksi vaarantaa ihmisiä tai halutaanko suojella ympäristöä ; ja on tarkasteltava saatavilla olevaa tieteellistä näyttöä .
Kaikkea tieteellistä näyttöä on arvioitava .
Sitten on päätettävä , ryhdytäänkö toimiin vai ei .
Kaikkiin kysymyksiinne ei siis ole olemassa vastausta , mutta tämä ei muuta nykyisin käyttämäämme tiedemiesten tai asiantuntijoiden järjestelmää .
Arvoisa puhemies , minulla on kysymys , joka liittyy erääseen konkreettiseen ja ajankohtaiseen tapaukseen , jossa ennalta varautumisen periaatetta voitaisiin soveltaa .
Kyse on bromipitoisista palonestoaineista .
Nämä aineet pystytään nykyään havaitsemaan ; niiden pitoisuus on lisääntynyt sekä ihmisissä että ympäristössä .
Toisten mielestä nämä aineet ovat erittäin vaarallisia , kun taas toiset kyseenalaistavat näiden aineiden aiheuttamat vaarat .
Sekä Ruotsi että Tanska vaativat äskettäin ministerineuvostossa komissiota tekemään aloitteen bromipitoisten palonestoaineiden kieltämiseksi .
Haluaisinkin tietää , oletteko laatimassa tällaista kieltoa , ja eikö tällaisen aloitteen tekeminen vastaisikin hyvin juuri ennalta varautumisen periaatteeseen liittyvää näkemystänne . .
( SV ) Arvoisa puhemies , paljon kiitoksia teille , parlamentin jäsen Jonas Sjöstedt , tämän kysymyksen esittämisestä .
Bromipitoisia palonestoaineita koskeva kysymys on tärkeä .
Ympäristöneuvostossa asian ottivat aivan äskettäin esille muutamat ministerit , jotka haluavat , että komissio ryhtyisi tarkastelemaan kysymyksen asiaperustaa ja sitä , mihin toimiin meidän on ehkä ryhdyttävä .
Tarkastelemme parhaillaan tätä kysymystä ja arvioimme nykyisiä tietojamme sekä sitä , mitä voimme tehdä asian hyväksi .
Sallikaa minun kuitenkin muistuttaa , että ennalta varautumisen periaatteen ei tarvitse merkitä kieltoa , täydellistä kieltoa .
Voimme ryhtyä useisiin erilaisiin toimiin .
Sen vuoksi sitä ei pidä heti tulkita kielloksi .
Bromipitoisten palonestoaineiden kohdalla kielto saattaa kuitenkin vähitellen tulla ajankohtaiseksi , mutta on tärkeää todeta , että ennalta varautumisen periaate sallii kaikkien mahdollisten poliittisten ponnistelujen ja toimien käyttämisen .
Tämä kysymys on erittäin ajankohtainen .
Komissio tekee työnsä ja perehtyy asiaan kunnolla , ennen kuin se antaa arvion tarvittavista toimista .
Sanoitte , ettei ennalta varautumisen periaatetta saisi soveltaa peiteltynä kaupan esteenä .
Ymmärretäänkö tämä näkökohta samalla tavalla Atlantin kummallakin puolella ?
Luulen , että erityisesti hormoneilla käsitelty naudanliha ja geneettisesti muunnetut kasvit aiheuttavat meille ongelmia .
Onko Yhdysvallat tästä asiasta samaa mieltä kuin me ?
Arvoisa puhemies , olen iloinen voidessani ilmoittaa , että olemme juuri allekirjoittaneet bioturvallisuuspöytäkirjan Montrealissa .
Onnistuimme kansainvälisellä foorumilla pääsemään yhteisymmärrykseen ennalta varautumisen periaatteen määritelmästä .
Pidän tämän pöytäkirjan aikaansaamista läpimurtona .
Luulen , että siitä muodostuu perusta tuleville ennalta varautumisen periaatetta koskeville keskusteluille .
Voimme käyttää tätä esimerkkinä siitä , miten ennalta varautumisen periaatetta pitää tulkita .
Se on lisäksi hyväksytty tärkeäksi ja tehokkaaksi välineeksi .
Arvoisa puhemies , minulla olisi kaksi kysymystä ; yritän esittää ne mahdollisimman lyhyesti .
Ensimmäinen kysymys koskee ennalta varautumisen periaatteen toteuttamista .
Käsitykseni mukaan meillä on ollut hieman epäselvyyksiä siitä , mitä sillä tarkoitetaan .
Onko meidän ensin tehtävä riskianalyysi ja siihen sisältyvä kustannus-hyötyanalyysi , eli siis cost-benefit-analyysi ?
Tällainen menettely saisi minut melko huolestuneeksi , sillä tarkoituksenahan oli , että kustannus-hyötyanalyysia ei käytettäisi välineenä sen arvioimisessa , otetaanko ennalta varautumisen periaate käyttöön , vaan ennalta varautumisen periaate on otettava ensiksi käyttöön .
Toinen kysymykseni koskee todistustaakkaa .
Muistan , kun komission jäsen Margot Wallström esiteltiin valiokunnalle .
Silloin hän esitti käänteisen todistustaakan käyttöönottamista .
Toisin sanoen valmistajan on todistettava , onko tuote vaarallinen vai ei .
Haluan tietää , päteekö tämä myös siihen asiakirjaan , jonka komissio nyt on esittänyt . .
( SV ) Paljon kiitoksia teille , parlamentin jäsen Inger Schörling .
Nämä ovat kaksi tärkeää kysymystä .
On hyvä , että minulla on mahdollisuus selventää niitä .
Ei , me emme saa aloittaa kustannus-hyötyanalyysin laatimisella , vaan lähtökohtana on oltava arviointi siitä , mitä tiedämme , mitä tiede voi meille kertoa ja kuinka meidän on suhteutettava nämä tiedot niihin riskeihin , jotka mielestämme uhkaavat ympäristöä tai ihmisten ja eläinten terveyttä .
Sen sijaan sen jälkeen , kun olemme päättäneet ryhtyä tiettyyn toimeen , meidän pitää valita kustannustehokas toimi , jotta emme todellakaan ryhtyisi tehokkuuden kannalta järjettömiin toimiin .
Meidän ei siis pidä ensimmäiseksi laatia kustannus-hyötyanalyysia .
Toinen kysymys liittyy käänteiseen todistustaakkaan .
On aivan totta , että meidän on käytettävä sitä tietyissä tapauksissa .
Olen käyttänyt kemikaaleihin liittyvää strategiaa hyvänä esimerkkinä sellaisesta asiasta , jossa meidän on käytettävä käänteistä todistustaakkaa .
Kyse on silloin kuitenkin vain tästä osa-alueesta , kun taas tätä ennalta varautumisen periaatteeseen liittyvää tiedonantoa voidaan pitää horisontaalisena ; se koskee kaikkia erilaisia yksittäisiä poliittisia osa-alueita .
Sen vuoksi emme tässä yhteydessä käy erityisiä keskusteluja käänteisestä todistustaakasta tai siitä , millaista taakanjaon on oltava , vaan kyse on sen sijaan poliittisesta päätöksenteosta ja sen lähtökohdista .
On kuitenkin aivan totta , että kun kyse on esimerkiksi kemikaaleista , meidän on huolehdittava siitä , että otamme käyttöön käänteisen todistustaakan .
Arvoisa puhemies , mielestäni ennalta varautumisen periaatteen tulisi toimiakseen olla melko radikaali , sillä muussa tapauksessa eksytään aina tulkintojen kiemuraisiin labyrintteihin .
Voimme esittää erään esimerkin : osoitetaan , että homeenestoaine aiheuttaa vastasyntyneiden sokeutta ; toisin sanoen se on teratogeeni .
Hyvä on , tässä meillä on homeenestoaine .
Teratogeenisen vaikutuksen on osoittanut vain yksi englantilainen laboratorio , kuitenkin ehkä siksi , että se on ainoa kokeita tehnyt laboratorio .
Ennalta varautumisen periaate mielestäni edellyttää tässä tapauksessa , että terveyttä uhkaavan riskin ollessa näin vakava tuote vedetään välittömästi markkinoilta , kuten esimerkiksi Uusi-Seelanti on tehnyt .
Tahdon nyt esittää seuraavan kysymyksen : kun pelissä on ihmisten terveys , tai kun vakavat terveysvaikutukset ovat mahdollisia , onko kenties syytä tehdä kustannus-hyötyanalyysi ?
Sokea lapsi on mielestäni liian korkea kustannus ; ei ole olemassa hyötyä , joka voisi kompensoida sen .
Tahtoisin siis tietää , onko niin , että ennalta varautumisen periaate sellaisena kuin te sen ymmärrätte , arvoisa komission jäsen , edellyttää tässä tapauksessa sitä , että tällainen tuote vedetään markkinoilta kunnes toiset laboratoriot voivat osoittaa päinvastaisia todisteita . .
( SV ) Arvoisa puhemies , minä olen ensimmäisenä toivomassa sitä , että ennalta varautumisen periaatetta olisi mahdollista soveltaa niin , että siitä koetaan olevan merkittävää hyötyä ihmisten terveyden ja ympäristön kannalta .
On selvää , etten voi ottaa kantaa täällä mainittuun erityistapaukseen ja erityiseen tuotteeseen , mutta ryhdyn välittömästi tutkimaan , millaista tietoa voin saada juuri tästä tapauksesta .
Totuushan on se , että hyvin monissa jäsenvaltioissa , ja varmaan myös muissa valtioissa , kansalaisten terveyden turvaamiseksi on ryhdytty käyttämään ennalta varautumisen periaatetta , vaikka sitä ei ole aina tällä nimellä kutsuttukaan .
Ensi sijassa kyse ei tietenkään ole kustannuksista ; tietyn toimen toteuttamatta jättäminen voi aiheuttaa yhteiskunnalle valtavia kustannuksia .
Emme saa myöskään vertailla ihmiselämän ja toimiin ryhtymisen hintaa toisiinsa .
Pidän kuitenkin aivan itsestään selvänä sitä , että siinä vaiheessa , kun meidän on vähitellen aika päättää tiettyyn toimeen ryhtymisestä , käytettävissämme on usein monia erilaisia toimintavaihtoehtoja .
Silloin meidän on mietittävä , mikä niistä johtaisi parhaaseen tulokseen .
En voi olla kertomatta erään Afrikan-vierailun yhteydessä sattunutta tilannetta , jolloin tätä ilmausta käyttivät sellaiset henkilöt , joiden ei todellakaan uskoisi käyttävän sanaa kustannustehokas .
Eräässä aids-potilaille tarkoitetussa saattokodissa tapasin kaksi irlantilaista katolista nunnaa , jotka huolehtivat kuolevista aids-potilaista .
He pitivät ensisijaisen tärkeänä sitä , että huolehditaan aina siitä , että toiminta on mahdollisimman kustannustehokasta , sillä jokaisesta potilasparasta on pystyttävä pitämään huolta ; varojen käytössä on oltava hyvin tarkkoja .
Voimme mielestäni oppia tästä jotakin .
Meidän on aina huolehdittava siitä , että käytämme varojamme mahdollisimman tehokkaasti ja että niistä on mahdollisimman paljon apua .
Ei siis pidä paikkaansa , että meidän on ensiksi laadittava jonkinlainen kustannus-hyötyanalyysi , mikä selitetään myös tässä tiedonannossa .
Meidän on tarkasteltava sitä , millaista tieteellistä tietoa meillä on käytettävissämme , ja tätä periaatetta on käytettävä tärkeänä poliittisena välineenä ympäristön ja ihmisten terveyden suojelemiseksi .
Arvoisa puhemies , on harvinainen kunnia saada toinen mahdollisuus esittää lisäkysymyksiä !
Arvoisa komission jäsen , haluaisin palata vielä kerran ensimmäiseen kysymykseeni , joka kuulosti ehkä leikkisältä , kun kysyin muiden komission jäsenten mielipidettä .
Te myös vastasitte kysymykseeni siten , kuin tiesinkin teidän vastaavan .
Haluaisin nivoa kysymykseni johonkin , mitä jäsen Goodwill kysyi , nimittäin ennalta varautumisen periaatteen ja Euroopan unionin ulkopuolisen maailman väliseen suhteeseen .
En kysy sitä syyttä suotta .
Te sanoitte perustellusti , että ennalta varautumisen periaatetta tarvitaan juuri silloin , kun tieteellä ei ole vielä mitään näyttöä .
Miten varmistamme sen , ettemme ole jatkuvasti alttiita esimerkiksi amerikkalaisten yhteistyökumppaneidemme hyökkäyksille - ja bioturvallisuuspöytäkirja ei riitä siinä yhteydessä ?
Miten varmistamme , että kolleganne teollisuuspoliitikko ja ulkomaankauppapoliitikko eivät syrjäytä teitä aina tässä asiassa kuten edeltäjänne aiemmin ?
Tämä on juuri se , mistä on kyse , muutoin meidän ei tarvitse puhua ennalta varautumisen periaatteesta täällä parlamentissa , arvoisa komission jäsen ! .
( SV ) Arvoisa puhemies , mielestäni on erittäin tärkeää korostaa , että tässä tiedonannossa mainittujen ennalta varautumisen periaatetta koskevien suuntaviivojen avulla voidaan torjua ne väitteet , joiden mukaan haluamme aina käyttää tätä periaatetta protektionistisista syistä .
Olen varma siitä , että meidän ja esimerkiksi Yhdysvaltojen välille syntyy entistä enemmän ristiriitoja .
Emme saa olla hyväuskoisia ja luulla jotakin muuta .
Montrealin pöytäkirjan allekirjoittamisen myötä meillä on kuitenkin ympäristöä , terveyttä ja kauppaa koskevaan pöytäkirjaan kirjattu kansainvälinen hyväksyntä ja yhteinen määritelmä .
Pöytäkirja on sen vuoksi hyvä esimerkki .
Voimme olla aivan varmoja siitä , että ristiriitoja syntyy jatkossakin , mutta nyt voimme osoittaa , että emme käytä ennalta varautumisen periaatetta sattumanvaraisesti .
Sille on nyt useita suuntaviivoja , ja jokaisen jäsenvaltiomme kansalaiset tukevat voimakkaasti periaatteen käyttämistä , mikä käy selvästi ilmi tästä tiedonannosta .
Kiitän teitä , arvoisa komission jäsen .
Ennalta varautumisen periaatteeseen liittyvän poliittisen kiinnostuksen takia olemme keskustelleet siitä lähes kahden tunnin ajan , ja nyt tästä aiheesta on tullut niin sanoakseni arkinen seikka , vaikka , kuten meillä on ollut tilaisuus todeta myös puheenvuorojen , kysymysten ja vastausten perusteella , tämä on aihe , jota pidetään huomattavan tärkeänä .
Keskustelu on päättynyt .
 
Hallitustenvälinen konferenssi Esityslistalla on seuraavana Dimitrakopoulosin ja Leinenin laatima perussopimus- , työjärjestys- ja toimielinasioiden valiokunnan mietintö hallitustenvälisen konferenssin koollekutsumisesta [ 14094 / 1999 - C5-0341 / 1999 - 1999 / 0825 ( CNS ) ] ( A5-0018 / 2000 ) . .
( EL ) Arvoisa puhemies , kiitän aluksi puheenjohtajavaltio Portugalia sekä komissiota kaikista näistä tänä aikana käydyistä hyödyllisistä keskusteluista .
Sallinette minun lisäksi kiittää jälleen kerran toista esittelijää , jäsen Leineniä , erittäin hyvästä yhteistyöstä .
Arvoisa puhemies , hyvät kollegat , alkamassa oleva hallitustenvälinen konferenssi on tärkeä sekä yleensä ottaen että erityisesti tulevan laajentumisen kannalta .
Sen tehtävistä esille nousevat rakenteet ja menetelmät , joiden pohjalta 2000-luvun Eurooppa toimii .
Jotta tulevaisuuden Euroopan unioni voisi toimia tehokkaammin , demokraattisemmin ja täysin avoimesti , on selvää , että tarvitaan laajaa ja syvälle ulottuvaa toimielinten sekä niiden työtapojen muutosta .
Ensimmäinen olennainen edellytys tämän uudistuksen onnistumiselle on esityslista , jonka pohjalta hallitustenvälinen konferenssi aloittaa työnsä .
Helsingin huippukokouksen päätöksistä käy ilmi , että siellä sovittu esityslista ei ole tyydyttävä eikä se takaa niitä välttämättömiä ja olennaisia muutoksia , joilla luodaan toimivampi , tehokkaampi , demokraattisempi ja avoimempi Eurooppa .
Tämä johtuu siitä , että esityslistassa rajoitutaan tarkastelemaan vain kolmea aihetta , jotka koskevat hajanaisella tavalla vain kahden Euroopan unionin toimielimen rakennetta ja toimintaa .
En toista niitä , koska kaikki tuntevat ne .
Tämän toteamukseni taustalla on toisaalta Euroopan kansalaisten jatkuva vaatimus - toisinaan erittäin voimakkaastikin muotoiltu - , toisaalta tämän Euroopan unionin jo aloittaman valtavan ponnistuksen , laajentumisen , suunnattomat mittasuhteet .
Näiden seikkojen pohjalta uuden hallitustenvälisen konferenssin esityslistan on pakko sisältää kysymyksiä , joiden hoitaminen turvaa Euroopan unionin kaikkien eikä vain joidenkin toimielinten kitkattoman toiminnan .
Lisäksi esityslistan on pakko sisältää kysymyksiä , jotka koskevat arkea ja jotka ovat täten hyvin näkyviä Euroopan kansalaiselle .
Arvoisa puhemies , hyvät kollegat , Euroopan parlamentti on monissa keskusteluissa ja tähänastisissa mietinnöissä asettunut avoimesti kannattamaan hallitustenvälisen konferenssin kutsumista koolle .
Samalla kuitenkin pyydän , että siihen sisällytetään myös kysymyksiä , jotka parantavat ja täydentävät , toistan , kaikkien toimielinten uudistamista , sekä kysymyksiä , jotka koskevat välittömästi Euroopan kansalaisia , esimerkkeinä terveys , energia , kulttuuri , liikenne ja jopa matkailu .
Se , onnistutaanko esityslistaa lopulta laajentamaan vai ei , on vielä avoin kysymys .
Tässä kohtaa haluan todella kiittää puheenjohtajavaltio Portugalin poliittista käyttäytymistä , koske se on toistuvasti luvannut Euroopan parlamentille tekevänsä sen , mitä tarvitaan , jotta tähän päästäisiin .
Toisaalta sen , lisätäänkö asioita vai ei , ei pitäisi missään nimessä vähentää sitä merkitystä , joka jokaisen jäsenvaltion on annettava hallitustenväliselle konferenssille .
Tähän on syynä se , että institutionaalinen kehys , jonka pohjalta Eurooppa kulkee kohti tulevaisuutta , on Euroopan yhdentymisen liikkeelle paneva voima ja erittäin tärkeä kansallinen kysymys jokaiselle unionin jäsenvaltiolle .
Arvoisa puhemies , hyvät kollegat , pyydän näiden seikkojen pohjalta parlamenttia hyväksymään lausunnon , jonka Leinen ja minä olemme teille esitelleet , jotta 14. helmikuuta voitaisiin aloittaa työskentely hallitustenvälisen konferenssin parissa ja jotta kaksi edustajaamme tässä konferenssissa , jäsenet Brok ja Tsatsos , voisivat Euroopan parlamentin yksimielisen kannan saattamina ryhtyä heitä odottavaan vaikeaan työhön .
Sama pätee myös komissioon , ja haluan taas vielä kerran kiittää komission jäsen Barnieria keskusteluista Euroopan parlamentin kanssa ja hänen erittäin rakentavista ehdotuksistaan . .
( DE ) Arvoisa puhemies , arvoisa neuvoston puheenjohtaja , arvoisa komission jäsen , olen mietinnön toisen esittelijän , jäsen Dimitrakopoulosin , kanssa sitä mieltä , ettei Helsingissä päätetty asialista riitä vastaamaan 13 uutta valtiota käsittävän laajentumisen haasteisiin .
Meidän käsityksemme mukaan minimiuudistus olisi laiminlyöty tilaisuus .
Minimiuudistus vaarantaisi myös Euroopan unionin vakauden .
Euroopan parlamentti ei voisi eikä saisi hyväksyä sellaista ylikuormittumisesta ja puutteellisesta syventämisestä aiheutuvaa Euroopan unionin vaarantumista .
Haluamme muistuttaa tässä yhteydessä hallituksia vielä kerran siitä , että parlamentin on annettava hyväksyntänsä ennen kuin unioniin otetaan uusi jäsen .
Tämän laajentumista koskevan päätöksen parlamentti tekee varsin todennäköisesti myös tämän hallitustenvälisen konferenssin tulosten valossa .
Olemme nimenneet 18. marraskuuta 1999 tätä vuoden 2000 hallitustenvälistä konferenssia koskevan esityslistamme pääkohdat .
Haluan mainita vielä kerran vain muutamia kohtia : määräykset , jotka koskevat näiden 20 : n ja 25 jäsenvaltion kanssa tehtävää tehostettua yhteistyötä , turvallisuus- ja puolustuspolitiikan integroiminen yhteisökehykseen , kansalaisoikeuksien peruskirjan sisällyttäminen uuteen sopimukseen , unionin perustuslaillistaminen jakamalla sopimukset kahteen osaan eli perusosaan ja toiseen osaan , 48 artiklan uudistaminen , jotta parlamentti osallistuu tulevissa sopimusmuutoksissa myös tosiasiallisesti ja tasavertaisesti sellaisiin neuvotteluihin , sekä - minkä haluan myös mainita - eurooppalaisia puolueita koskeva sääntö , jotta seuraavien Euroopan parlamentin vaalien kulkua muovaavat todellakin eurooppalaiset aiheet eikä vaaleista muodostu kansallista sisäpoliittista välienselvittelyä .
Lopuksi vielä myös yhteisön talous- , sosiaali- ja työllisyyspolitiikan välineiden ja instituutioiden vahvistaminen tasapainottavana tekijänä eurooppalaiselle valuuttayhdentymiselle ja yhteiselle rahalle , josta olemmekin jo päättäneet .
Me haluamme laajennetun esityslistan ohella myös parannetun menetelmän tämän uuden Eurooppa-sopimuksen laatimista varten .
Poliittisessa prosessissa on taattava hallitustenvälisen konferenssin aikana suurempi avoimuus kansalaisten etujen mukaisesti .
Me vaadimme siksi parlamentin laajamittaista osallistumista kokoukseen kaikilla tasoilla .
Unionilla on kaksinkertainen legitimiteetti , sillä se on valtioiden unioni , mutta myös kansojen unioni .
Olisi korkea aika , että tämä käy ilmi myös siitä tavasta , jolla uusi sopimus laaditaan .
Euroopan parlamentin edustajien tulee osallistua sitten myös todellakin kokousta valmistelevaan työryhmään ministeritasolla sekä myös Eurooppa-neuvoston kokouksissa , sikäli kuin neuvosto käsittelee hallitustenvälistä konferenssia .
Hallitukset ovat päättäneet avata tämän hallitustenvälisen konferenssin 14. helmikuuta .
Parlamentti antaa lausuntonsa huomenna tässä mini-istunnossa ja luo siten edellytykset hallitustenvälisen konferenssin alkamiselle .
En salaa sitä , että monet kollegat olisivat mieluummin odottaneet vielä , kunnes meillä on käytettävissä puheenjohtajavaltio Portugalin kertomus sen pääkaupunkikierroksen jälkeen , saadaksemme tietää , onko laajennetun esityslistan suuntaan olemassa pyrkimyksiä tai jännitteitä .
Me luotamme kuitenkin puheenjohtajavaltio Portugaliin ja sen täällä osoittamaan sitoutuneisuuteen , että se tulee ehdottamaan esityslistalle uusia kohtia maaliskuussa Lissabonissa pidettävässä huippukokouksessa .
Me pyydämme hallituksia noudattamaan tätä puheenjohtajavaltio Portugalin ehdotusta .
Siinä suhteessa osoitamme täällä parlamentissa luottamusta jo etukäteen ja toivomme hartaasti , ettemme pety , jos annamme lausuntomme jo nyt tietämättä tarkasti , mitä uusia vaikuttavia voimia on sitten olemassa ja mitä esityslistan uudet kohdat tulevat olemaan .
Lausunto , jonka esitämme teille , on selkeä viesti hallituksille olla laiminlyömättä viimeistä mahdollisuutta toteuttaa ennen laajentumista EU : n kunnianhimoinen uudistus ja lisätä tämän seuraavan , entistä avoimemman ja parlamentin täyden osallistumisen takaavan Eurooppa-sopimuksen hyväksyntää .
Myös minä kiitän puheenjohtajavaltio Portugalia ja komission jäsen Barnieria yhteistyöstä .
Pyydän täällä parlamentissa hyväksymään lausuntomme laajalti yksimielisesti .
Arvoisa puhemies , arvoisat jäsenet , tahtoisin aivan ensin lausua kiitokseni kahden edellisen puhujan ilmaisemasta luottamuksesta puheenjohtajavaltio Portugalin työskentelyä kohtaan tämän asian osalta .
Uskon , että jo osallistuessani perussopimus- , työjärjestys- ja toimielinasioiden valiokunnan kokoukseen saatoin tehdä selväksi - ja sama tuli myöhemmin esille lupauksissa , jotka Portugalin pääministeri antoi puhuessaan parlamentin täysistunnossa - , että Portugali aikoo määrätietoisesti toimia hallitustenvälisen konferenssin liikkeellepanevana voimana .
Itse asiassa käsillä on mielestämme nyt ainutlaatuinen tilaisuus unionin mukauttamiseen laajentumisen tarpeita varten , ja meidän on osattava tehdä se siten , että kunnianhimoisista tavoitteistamme huolimatta pidämme tavoitteemme riittävän korkealla ja pyrimme samanaikaisesti saamaan tuloksia aikaan jo tämän vuoden loppuun mennessä .
Tämän vaikeuden me kaikki johdumme kohtaamaan , ja tilanteen tekee vieläkin hankalammaksi se , että eräiden jäsenvaltioiden hallitusten on ollut vaikeaa saada hyväksyntää tietyille toimenpiteille kansallisten parlamenttien tasolla tai joissakin tapauksissa kansanäänestyksessä .
On syytä pitää mielessä , että ratifikaatioprosessi tulee kestämään kaksi seuraavaa vuotta , ja on tärkeää varmistaa , että tuo prosessi päättyy menestyksekkäästi .
Epäonnistuminen siinä merkitsisi ylitsepääsemättömiä vaikeuksia koko unionille .
Sen tähden meidän on huolehdittava siitä , että nyt pidettävän konferenssin tulokset saavat riittävän laajan kannatuspohjan kaikkien jäsenvaltioiden kansalaisten keskuudessa ja eri jäsenvaltioiden poliittisissa puolueissa .
Mekanismi , jota tämän konferenssin toteuttamiseksi olemme ehdottaneet , on nähdäkseni saanut varsin hyvän vastaanoton hallitusten taholta .
Ehdotuksemme minun johdollani toimivasta erityisestä valmisteluryhmästä on samalla vastaus parlamentin esiin tuomaan huoleen siitä , onko sen edustajilla riittävät mahdollisuudet osallistua työskentelyyn neuvottelujen tällä tasolla .
Luotan täysin ystäviemme Brokin ja Tsatsosin työskentelyyn ja olen varma siitä , että he tulevat antamaan arvokkaan lisän valmisteluryhmässä käytävään keskusteluun .
Tahdon vielä korostaa , että meidän tulkintamme mukaisesti he osallistuvat ryhmän työskentelyyn yhtä täysipainoisesti kuin jäsenvaltion ehdottamat jäsenet ja komission edustajat .
Mielestäni puheenjohtaja Portugalin päätös , jonka mukaan juuri ulkoministeri toimii ministeriryhmän puheenjohtajana ja ohjaa tuon ryhmän työskentelyä , on myös selvä osoitus puheenjohtajavaltion tahdosta varmistaa , että Euroopan parlamentin puhemiehellä on edustaja riittävän korkealla tasolla , joka varmastikin vastaa parlamentin kaltaisen toimielimen puhemiehen arvoa .
On kovin vaikeaa , arvoisa puhemies , arvoisat jäsenet , puhua lyhyesti niistä monenlaisista yhteyksistä - ja niiden merkityksestä - , joita minulla on viime aikoina ollut eri maihin .
Näin on jo pelkästään siitä syystä , etten ole vielä saanut päätökseen eri pääkaupunkeihin tekemääni kierrosta , jonka aikana olen yrittänyt saada selkeän kuvan eri maiden näkemyksistä ja niistä odotuksista , joita ne tälle konferenssille asettavat .
Kaikesta huolimatta katson voivani päätellä , että hyvin monet maat suhtautuvat avoimesti keskusteluun , mikä ei välttämättä vielä merkitse sitä - ja tämä on syytä tuoda esiin jo tässä vaiheessa - , että ne olisivat myös valmiita päätymään sellaisiin ratkaisuihin , jotka vastaavat parlamentin näkemystä eräistä tarpeellisista uudistuksista .
Joka tapauksessa useat eri hallitukset ovat hyväksyneet ehdottamani aiheet ja siten osoittaneet valmiutensa keskusteluun .
Nuo aiheet liittyvät ennen muuta institutionaalisiin kysymyksiin , joiden puheenjohtajavaltio Portugali katsoo sisältyvän tähän toimeksiantoon .
Tahtoisinkin täsmentää tässä yhteydessä , että Helsingissä määritelty mandaatti ei Portugalin näkemyksen mukaan koske pelkästään Amsterdamissa ratkaisematta jääneitä kysymyksiä ; se toimeksianto , jonka me Helsingissä saimme , koskee tosin niitäkin , mutta se koskee myös niihin mahdollisesti liittyviä institutionaalisia kysymyksiä .
Sellaisia ovat tietenkin erityisesti unionin eri toimielinten työskentely sekä tiiviimpää yhteistyötä koskeva ongelma , joka itse asiassa liittyy melko kiinteästi juuri Amsterdamissa ratkaisematta jääneisiin kysymyksiin , mutta myös sellaiset kysymykset kuin unionin asema oikeushenkilönä , perussopimusten yksinkertaistaminen sekä monet muut , eriluonteiset kysymykset , jotka liittyvät myös elimellisesti perussopimuksen uudistamiseen ja joita me pidämme tärkeinä .
Niistä mainittakoon erityisesti ne kysymykset , jotka koskevat parlamentin kokoonpanoa laajennuksen jälkeen , erityisiä siirtymäkauden toimenpiteitä siinä tapauksessa , että laajentuminen tapahtuu ennen meneillään olevan vaalikauden loppua , sekä komission jäsenten yksilöllistä vastuuta .
Kyse on siis varsin monenlaisista aiheista , jotka meidän mielestämme voivat olla ja joiden myös pitää olla tämän konferenssin esityslistalla .
Nähdäkseni jäsenvaltiot ovatkin suhtautuneet avoimesti mahdollisuuteen ottaa mukaan nämä aiheet .
Pyrin siihen , että Portugalin puheenjohtajakaudella voidaan edetä nopeasti aloitteisin nimenomaan sisällön kannalta .
Pannessani alulle valmisteluryhmän työskentelyn haluan huolehtia siitä , että tuo ryhmä ei enää pelkästään hio aiheita lopulliseen muotoonsa eli - kuten kollega Napolitano totesi - toimi eräänlaisena kirjurina , jonka tehtävänä on kirjata ylös jäsenvaltioiden kannat .
Tarkoitukseni ei siis ole toimia kirjurina , vaan esittää tiettyjä aiheita koskevia konkreettisia ehdotuksia , ja näin toimiessani otan tietenkin myös sen riskin , että ehdotukseni eivät mahdollisesti saa kannatusta .
Aiomme ajoittaa valmisteluryhmän työskentelyn kahteen eri vaiheeseen , joiden aikana tarkastellaan kaikkia käsiteltäviä aiheita .
Ensimmäisessä vaiheessa aloitetaan määräenemmistöpäätöksistä , sen jälkeen pyritään määrittelemään institutionaaliset kysymykset , jotka siis liittyvät niin sanottuihin Amsterdamissa ratkaisematta jääneisiin kysymyksiin , ja myöhemmin otetaan esille myös komissiota sekä äänten painotusta koskeva kysymys .
Institutionaalisten asioiden yhteydessä käsittelemme myös tiiviimpää yhteistyötä koskevaa ongelmaa .
Myöhemmin , työskentelyn toisessa vaiheessa , tarkastelemme uudestaan kaikkia jo käsiteltyjä aiheita , jotka ovat siinä vaiheessa siis jo olleet esillä ministerikokouksissa , ja pyrimme myös määrittelemään muutamia uusia aiheita , jotka mahdollisesti voidaan lisätä esityslistalle .
Tuolloin on myös ehdottoman tärkeää tietää , ovatko turvallisuutta ja puolustusta koskevat kysymykset edenneet kunkin ministeriryhmän käsittelyssä jo niin pitkälle , että ne voidaan ottaa esityslistalle konferenssin loppuvaiheessa .
Sama pätee myös perusoikeuskirjaan .
Tarkistamme hyvissä ajoin , antavatko asianomaisessa ministeriryhmässä käydyt keskustelut siinä vaiheessa aiheen sellaisiin johtopäätöksiin , joiden perusteella tuo aihe voitaisiin ottaa mukaan hallitustenväliseen konferenssiin tämän vuoden toisella puoliskolla .
Nämä ovat periaatteessa puheenjohtajavaltion tavoitteet tässä asiassa .
Tarkoituksemme on laatia Lissabonin Eurooppa-neuvostolle raportti , jossa luonnollisestikin pitäydytään vielä lähinnä senhetkisissä tosiasioissa , koska se laaditaan jo maaliskuussa , kun itse konferenssi vasta käynnistyy helmikuussa .
Toivomme kuitenkin , että toisessa raportissa , jonka puheenjohtajavaltio laatii omasta puolestaan Eurooppa-neuvostolle , voidaan käsitellä myös sisältökysymyksiä , ja pyrimme myös , mikäli mahdollista , esittämään siinä jo joitakin konkreettisia ehdotuksia perussopimusten tekstin osalta .
Otamme tuolloin huomioon komission ehdotukset .
Puheenjohtajavaltiona meidän tehtävämme on ottaa ehdotukset vastaan , ja niitä käsitellään asianmukaisesti konferenssissa käytävissä keskusteluissa riippumatta siitä , millä tavoin kukin jäsenvaltio suhtautuu komission ehdotukseen sisältyvään ratkaisumalliin .
Toivomme voivamme ottaa mukaan kaikki jäsenvaltioiden esittämät ehdotukset ja tähän asiaan liittyvän muun aineiston .
Aiomme myös pyytää jäsenvaltioita toimittamaan meille kaiken konferenssiin tarkoitetun aineiston mahdollisimman varhaisessa vaiheessa , jotta käytettävissä olisi riittävästi aikaa .
Luonnollisestikin tulemme konferenssin kuluessa suhtautumaan avoimesti jäsenvaltioiden ehdotuksiin , mutta toivoisimme , että jäsenvaltiot määrittelisivät kantansa mahdollisimman pian .
Tämä , arvoisa puhemies , arvoisat jäsenet , vastaa meidän käsitystämme siitä , miten konferenssin työskentely olisi toteutettava .
Olemme siis omasta puolestamme valmiit tekemään voitavamme , jotta työskentely olisi mahdollisimman tehokasta ja määrätietoista Portugalin puheenjohtajakaudella , jolloin hallitustenvälinen konferenssi käynnistyy .
Ja luovuttaessamme puheenjohtajuuden Ranskalle toivomme myös voivamme jättää jälkeemme jotain konkreettista , joka edustaa mahdollisimman laajalti niitä kehityslinjoja , jotka jäsenvaltiot työskentelymme aikana ovat määritelleet .
Arvoisa puhemies , Euroopan kansanpuolueen ryhmä ei ollut tyytyväinen Helsingin Eurooppa-neuvoston tuloksiin .
Pidimme esityslistaa puutteellisena , koska ryhmämme kannatti perustamissopimukseen ja tarkemmin sanottuna unionin toimielimiä koskevaan pöytäkirjaan sisältyvää logiikkaa .
Helsingissä hallitukset päättivät , että niin kauan kuin Euroopan unioni koostuu alle 21 jäsenvaltiosta , tarvittaisiin vain vähäisiä muutoksia ; jos niitä on enemmän , tarvitaan perusteellista uudistusta .
Samassa Helsingin Eurooppa-neuvostossa hyväksyttiin unionin laajentuminen 13 uudella jäsenvaltiolla .
Sen vuoksi on jossain määrin epäjohdonmukaista , että liittymisneuvottelut aloitetaan 13 valtion kanssa ja että halutaan tehdä vain vähäisiä uudistuksia .
Näin ollen me kannatamme siis perustamissopimukseen sisältyvää logiikkaa ja haluamme , että seuraavan hallitustenvälisen konferenssin esityslistan sisältö antaa mahdollisuudet unionin perusteellisemmalle uudistukselle .
Näin ollen , arvoisa puhemies , parlamentti käy tätä keskustelua tänään sen vuoksi , että emme ole halunneet siirtää konferenssin alkamista .
Teoriassa olisimme voineet niin tehdä .
Olisimme voineet äänestää alkamispäiväksi tämän kuun 17 : ttä päivää eikä konferenssia olisi voitu aloittaa 14. päivä .
Emme kuitenkaan halunneet tehdä sitä , koska halusimme antaa hallituksille ja liittymistä hakeville maille selkeän signaalin siitä , että haluamme tätä uudistusta nimenomaan helpottaaksemme laajentumisprosessia .
Arvoisa puhemies , olen iloinen , että voin sanoa tämän puheenjohtajavaltio Portugalille , sillä se on saanut paljon arvostusta täällä parlamentissa .
Puheenjohtajavaltio Portugalilla ja parlamentilla on monia yhteisiä pyrkimyksiä ja Portugali on sitoutunut tekemään parhaansa , jotta hallitustenvälisen konferenssin esityslistalle voitaisiin lisätä muitakin todella tärkeitä aiheita .
Arvoisa puhemies , haluan sanoa , että tämä Euroopan parlamentin pyrkimys ei ole yksinomaan Euroopan parlamenttia varten .
Tämän hallitustenvälisen konferenssin tuloksena syntyvä perustamissopimus tulee joka tapauksessa vahvistamaan Euroopan parlamenttia poliittisesti .
Tähän on olemassa hyvin yksinkertainen syy : kuten Helsingissä sovittiin , tässä hallitustenvälisessä konferenssissa tullaan käsittelemään sitä , että asiat , joista nykyisin päätetään yksimielisesti , tullaan jatkossa päättämään määräenemmistöllä .
Sen vuoksi määräenemmistöllä päätettävien asioiden lukumäärä tulee kasvamaan .
Yhteisön säännöstössä määrätään jo , että niissä asioissa , joista päätetään määräenemmistöllä , sovelletaan myös yhteispäätösmenettelyä parlamentin kanssa .
Näin ollen , koska määräenemmistöä tullaan soveltamaan laajemmin , tullaan myös yhteispäätösmenettelyä parlamentin kanssa soveltamaan laajemmin .
Parlamentti ei kuitenkaan täyttäisi tehtäväänsä Euroopan ylikansallisena toimielimenä , ellei se pohtisi unionin poliittista kuvaa .
Tästä on nyt kysymys .
Mielestämme tämän unionin poliittinen kuva vaatii sitä , että käsittelemme myös muita asioita , esimerkiksi niitä , jotka koskevat turvallisuus- ja puolustuskysymysten sisällyttämistä perussopimukseen .
Näissä asioissa on edistytty huomattavasti viime aikoina , mutta ne pitäisi liittää perustamissopimukseen .
On varmasti käsiteltävä myös Euroopan unionin perusoikeuskirjaa , jonka laatimistyö alkoi eilen , ja mielestäni se on alkanut erittäin myönteisellä tavalla .
Aiomme tehdä tosissamme töitä , jotta eurooppalaiset voivat nähdä , että eurooppalaisena olemisessa on lisäarvoa ja että Euroopan kansalaisella on perusoikeuksia , jotka sitovat unionin toimielimiä .
Näin ollen , arvoisa puhemies , meidän ehdotuksemme , joita täsmennämme toisessa mietinnössä , sekä ne komission ehdotukset , jotka tämä on sisällyttänyt erinomaiseen asiakirjaan ja olen iloinen voidessani sanoa sen täällä komission jäsen Barnierille , tulevat olemaan konferenssissa käsiteltäviä asiakirjoja .
Tästä puhumme kuitenkin joskus toiste .
Tänään meidän on näytettävä vihreää valoa tämän konferenssin koolle kutsumiselle , arvoisa puhemies , ja Euroopan kansanpuolue on valmis näyttämään sitä .
Arvoisa puhemies , voin sanoa sosialistiryhmän puolesta , että tuemme esittelijöiden perussopimus- , työjärjestys- ja toimielinasioiden valiokunnan puolesta laatimaa lausuntoehdotusta .
Suhtaudumme myönteisesti HVK : n koollekutsumiseen nimenomaan siksi , että puheenjohtajavaltio Portugalin asenne on tehnyt meihin vaikutuksen .
Se on nimittäin ottanut huomioon pyyntömme , että HVK : n asialistaa laajennettaisiin .
" Amsterdamin tähteet " ( leftovers ) ei ole kovin hyvä ilmaus , koska Amsterdamissa ratkaisematta jääneet asiat ovat itsessään hyvin tärkeitä .
Kutsuisinkin niitä HVK : n kolmeksi ensimmäiseksi asiaksi .
Nämä kolme ensimmäistä asiaa ovat hyvin tärkeitä , mutta jäsenvaltiot tarkastelivat niitä yksityiskohtaisesti viime HVK : ssa .
Ne eivät aivan päässeet niistä sopimukseen , mutta ne eivät todellakaan kaipaa yhdeksän kuukauden lisätarkastelua .
Ne kaipaavat poliittista sopimusta .
Sopuun pääsemisessä on kyse pikemminkin yhdeksästä minuutista suljettujen ovien takana , ehkäpä yhdeksästä tunnista , jos asia on vaikea , mutta ei yhdeksästä kuukaudesta .
Tässä tilanteessa olisi hölmöä olla laajentamatta esityslistaa .
On muitakin kysymyksiä , joita pitäisi tarkastella menestyksekkäästi varsinkin ennen unionin laajentumista niin moneen uuteen maahan .
Kukaan ei pyydä joulukuusta .
Kukaan ei pyydä sataa eri asiaa käsittelevää HVK : ta Maastrichtin tapaan .
On kuitenkin kuusi , seitsemän , kahdeksan tai kenties yhdeksän asiaa , joiden tarkasteleminen olisi erittäin asianmukaista ja hyödyllistä .
Aikaa kyllä on .
Muistelkaa Euroopan yhtenäisasiakirjaan johtanutta HVK : ta .
Se kesti vain viisi kuukautta .
Valtavaan Maastrichtin sopimukseen johtanut HVK kesti vuoden .
Vain Amsterdamin sopimukseen johtanut HVK kesti puolitoista vuotta , ja se johtui siitä , että kaikki tiesivät , että tuloksen saaminen HVK : sta edellytti Ison-Britannian vaalien tuloksia , joten syy oli erilainen .
Vuosi on tarpeeksi pitkä aika useiden kysymysten käsittelemiseen , ja sen pitäisi totisesti olla tarpeeksi niiden muutamien keskeisten asioiden käsittelemiseen , jotka haluamme lisätä esityslistalle .
Olen tyytyväinen siihen , että komissio on kanssamme samaa mieltä .
Komissio on juuri julkaissut lausuntonsa ja tehnyt juuri sen , mitä parlamentti siltä pyysi - tehnyt kattavan ehdotuksen , joka sisältää myös perustamissopimuksen artiklaluonnoksia .
Kiitän komissiota siitä , vaikka en toki olekaan samaa mieltä kaikesta , mitä komissio sanoi .
Mielestäni komission ehdotuksessa on joitakin puutteita .
Joka tapauksessa komissio on tehnyt meille palveluksen , ja kiitän siitä komission jäsen Barnieria , joka on täällä tänään .
Komissio on tuonut julkisesti esille joitakin keskeisiä kysymyksiä , joita meidän täytyy käsitellä tässä HVK : ssa .
Se on hyvä asia .
Parlamentti , neuvoston puheenjohtajavaltio ja komissio vaativat kaikki asialistan laajentamista .
Toivotan teille menestystä , arvoisa neuvoston puheenjohtaja , kun varmistatte , että Eurooppa-neuvosto suostuu tähän asialistaan ja että HVK käynnistyy ystävänpäivänä hyvässä suojeluksessanne ja että saatatte sen onnistuneesti päätökseen yhdessä seuraavan puheenjohtajavaltio Ranskan kanssa tämän vuoden loppuun mennessä .
Meidän ei pitäisi enää olla huolissamme siitä , että HVK : n esityslista jää suppeaksi .
Se on yksi niistä poliittisista johtopäätöksistä , joita meidän täytyy tehdä 14 jäsenvaltion eilen tekemästä vaikeasta päätöksestä , jonka mukaan ne käytännössä jäädyttävät suhteet yhden jäsenvaltion kanssa .
Sen vuoksi on mahdotonta , että nämä samat jäsenvaltiot eivät pystyisi HVK : ssa antamaan käytännön sisältöä perusoikeuksien suojeluun ja edistämiseen .
Jo nyt on outoa , että peruskirjaa laativassa kokouksessa joidenkin jäsenvaltioiden , erityisesti Ison-Britannian ja Ranskan , edustajat yrittävät väittää , että pakollinen peruskirja loukkaisi jollakin tavalla kansallista suvereniteettia .
On tärkeää , että HVK : ssa pohjustetaan perusoikeuksien liittämistä perustamissopimukseen .
Tähän kuuluu ensiksikin kansalaisten vireillepano- ja muutoksenhakuoikeuden parantaminen .
Toiseksi tähän kuuluu se , että unioni sitoutuu eurooppalaiseen yleissopimukseen .
Tähän kuuluu myös se , että kansalliset parlamentit ja kansalliset poliittiset puolueet saavat entistä suuremman roolin Euroopan unionin asioissa ja kantavat oman vastuunsa Euroopan parlamentaarisen demokratian rakentamisessa .
Ryhmäni suhtautuu erittäin myönteisesti HVK : hon ja osallistuu mahdollisimman suuressa määrin tähän perussopimusten uudistusprosessiin .
Arvoisa puhemies , Vihreät / Euroopan vapaa allianssi -ryhmä katsoo , että Euroopan parlamentin päätös kiirehtiä antamaan oma hallitustenvälistä konferenssia koskeva lausuntonsa mitätöi poliittisen merkityksen vaatimukselta käydä keskustelua neuvoston kanssa ja tekee siitä lopulta melko merkityksettömän .
Olisimme mieluummin muodostaneet selvemmän käsityksen esityslistasta , olisimme mielellämme saaneet hieman enemmän vakuuksia menetelmän osalta , ennen kuin esitimme lausuntomme , emmekä me rehellisesti sanoen ole juurikaan arvostaneet puheenjohtajavaltio Portugalin epäkohteliasta menettelyä sen määrätessä hallitustenvälisen konferenssin alkamispäiväksi Pyhän Valentinuksen päivän ( ystävänpäivän ) , joka on samalla Strasbourgin täysistunnon ensimmäinen päivä .
Edelleen olen sitä mieltä , että koska tämä lausunto on melko merkittävä , voimme äänestääkin sen puolesta , ja ryhmämme enemmistö tosiaan äänestää sen puolesta .
Haluan kuitenkin korostaa , että on varsin surullista nähdä , kuinka vähän intohimoja tämä uudistus herättää .
Itävallan tapahtumat osoittavat erittäin selvästi , että Euroopassa tarvitaan välttämättä demokratian muotoa , rakennetta , että on välttämätöntä määritellä ne periaatteet , joihin kaikkien jäsenvaltioiden on tukeuduttava .
On murheellista ajatella , että Itävaltaa koskeva aloite on itse asiassa tulosta hallitustenvälisestä yhteisymmärryksestä ja ettei Euroopan unionilla ja sen toimielimillä kuitenkaan olisi ollut riittäviä keinoja ja yksimielisyyttä , jotta unioni olisi voinut toimia , ehkäistä ja korjata asioiden kulkua .
Tämä on asia , jossa meidän on toimittava , tämä on tehtävämme hallitustenvälisessä konferenssissa , ja toivon todellakin , ettei Euroopan parlamentti jättäisi tämän vastentahtoisesti annetun lausunnon myötä sikseen neuvoston ja jäsenvaltioiden painostustoimet , jotta ne toimisivat niin , ettei tämä hallitustenvälinen konferenssi olisi pelkkä tekninen harjoitus vaan voisi herättää sellaisia intohimoja , joiden kuitenkin näimme heräävän parlamentissa muutama tunti sitten .
Arvoisa puhemies , arvoisa neuvoston puheenjohtaja , arvoisa komission jäsen , arvoisat kollegat , tätä ei voida sanoa mielestäni lainkaan tarpeeksi usein ja kuuluvasti : sitä , minkä neuvosto on vahvistanut hallitustenvälisen konferenssin esityslistaksi , ei voida mitenkään hyväksyä poliittisesti , ja lisään vielä , että pidän sitä suorastaan häpeällisenä .
Me olemme nimittäin historiallisessa tilanteessa , jossa neuvotteluja käydään tai ne aloitetaan 12 valtion kanssa , ja nyt me olemme yhdessä tilanteessa , jossa Euroopan yhteenkasvamisesta voi tulla totta lähitulevaisuudessa .
Mutta miten unionia sitten laajennetaan , jos nyt - siis ennen laajentumista - ei toimita johdonmukaisesti ?
Me kannatamme siksi ryhmänä hallitustenvälistä konferenssia .
Me pidämme sitä välttämättömänä ja kiireellisenä ja toivomme , että se tuottaa todellakin ne tulokset , jotka mahdollistavat Euroopan unionin pikaisen laajentumisen .
Minun ryhmäni , arvoisa neuvoston puheenjohtaja , on pannut tyytyväisenä merkille , että puheenjohtajavaltio ei ole tyytyväinen nykytilanteeseen .
Olkaa siksi vakuuttuneita siitä , että myös Euroopan yhtyneen vasemmiston konfederaatioryhmä - Pohjoismaiden vihreä vasemmisto tulee puhumaan sen puolesta , että unioni tekee viimeinkin kotitehtävänsä .
Kyse on ei enempää eikä vähempää kuin Euroopan tulevaisuudesta , ja kyse on ennen kaikkea Euroopasta , jonka kansalaiset ymmärtävät todellakin omakseen , koska he voivat osallistua sen muotoilemiseen ja koska politiikassa otetaan myös vakavasti heidän jokapäiväiset huolensa ja tarpeensa , ongelmansa ja kysymyksensä .
Suljettujen ovien politiikka ja hiljaisissa kammioissa käytävät neuvottelut , kaiken sen on kuuluttava kerta kaikkiaan menneisyyteen .
Siksi tarvitaan avoimuutta .
Teidän neuvoston puheenjohtajana tulisi huolehtia mielestäni siitä , että juna ei rullaa eteenpäin entiseen tapaan eikä ihmisiä jätetä asemalaitureille aivan kuin he eivät osaisi lukea sopimuksia .
Pidämme välttämättömänä , että unionissa ei tehdä vain kaikkea , jotta kansalaisille tiedotetaan hallitustenvälisen konferenssin kulusta ja tuloksista kattavasti , vaan kansalaiset on pikemminkin otettava suoraan mukaan koko uudistusprosessiin .
Me olemme myös sitä mieltä , että poliittisten päätöksentekijöiden on vihdoinkin voitettava itsensä ja kysyttävä kansalaisilta hallitustenvälisen konferenssin päättymisen jälkeen kansanäänestyksissä , ovatko he samaa mieltä siitä , miten heidän Eurooppansa kehittyy jatkossa .
Siten meillä olisi tosiaankin kansalaisten Eurooppa ja todellakin aivan uudenlainen unionin demokraattinen legitimiteetti .
Haluan käsitellä selkeästi erästä toista keskeistä demokratiakysymystä .
Sen kokouksen jäsenenä , joka on nyt aloittanut perusoikeuskirjaa käsittelevän työnsä , haluan sanoa selvästi : minulle ja ryhmälleni ei riitä peruskirjan juhlallinen julistaminen .
Mitä kansalaiset mahtavat sanoa , jos heille ilmoitetaan juhlallisesti oikeuksista , joita he eivät voi kuitenkaan vaatia yksilötasolla ?
Ei , olen sitä mieltä , että se syventäisi vain entisestään unionin uskottavuuskriisiä .
Euroopan parlamentin vaalien alhaisen äänestysprosentin pitäisi olla kaikille todellakin riittävä peruste hälytyskellojen soimiselle .
Me tarvitsemme oikeudet , jotka jokainen voi havaita selvästi , ja perusoikeuskirjan on oltava oikeudellisesti sitova kaikille unionissa eläville ihmisille , kaikille sen kansalaisille .
Tämän tavoitteen saavuttamiseksi meidän tulisi tehdä yhdessä työtä kansalaisten etujen nimissä , ja odotan hallitustenväliseltä konferenssilta , että tähän liittyvää Kölnissä tehtyä päätöstä tarkistetaan vuoden lopussa .
Kyse on tietenkin myös päätösten tehokkuudesta sekä 27 : n ja useammankin jäsenvaltion unionin toimivista toimielimistä .
Sitä ei voida saavuttaa pelkästään sellaisella minimiuudistuksella , johon neuvosto on ryhtynyt , ja siksi kaikki toimielimet on tarkastettava .
Me tarvitsemme rohkeita muutoksia ja siinä yhteydessä meidän on samalla otettava huomioon , että suurten ja pienten valtioiden väliseen tasavertaisuuteen kiinnitetään mahdollisimman suurta huomiota .
Korostan tätä erityisesti suuren jäsenvaltion edustajana .
Kiitän komissiota ehdotuksista , joita se on esittänyt , ja olen varma , että tältä osin myös Euroopan parlamentissa tullaan käymään laajoja keskusteluja kansalaisten kanssa kaikista niistä kysymyksistä , joita he ovat tuoneet esille .
Haluan käsitellä vielä viimeistä kysymystä .
Parlamentin lausunnossa vaaditaan sopimukseen nimenomaisesti talouspolitiikkaa koskevia muutoksia .
Todellakin , kansantalouksien globalisoituminen , mutta ennen kaikkea euron käyttöönotto ja siihen liittyvä vakaussopimus tekevät tarpeelliseksi sen , että nyt ei kysytä pelkästään päätöksentekoprosessien taustoja .
Tarvitaan ennen kaikkea rohkeutta tarkastella kriittisesti unionin tähänastisia politiikkoja .
Kyse on yhteiskunnallisesti oikeudenmukaisesta Euroopasta .
Yhteiskunnallisesti oikeudenmukainen Eurooppa on edelleen erittäin ajankohtainen , sillä kysymys on ensi sijassa siitä , että massatyöttömyyden ja köyhyyden vastainen taistelu asetetaan määrätietoisesti unionin politiikan keskipisteeksi .
Siihen kuuluu siksi mielestäni myös rohkeus muuttaa EY : n perustamissopimuksen 4 artiklaa , joka määrittelee unionin klassiseen uusliberalistiseen tapaan avoimeksi markkinataloudeksi , jossa vallitsee vapaa kilpailu , ja siihen kuuluu nähdäkseni myös EY : n perustamissopimuksen 105 artikla , sillä Euroopan keskuspankin on saatava viimeinkin sille sopimuksessa määrätty poliittinen tehtävä edistää rahapolitiikallaan kestävää kasvua ja työllisyyttä .
Arvoisa puhemies , Unioni kansakuntien Euroopan puolesta -ryhmä katsoo , että seuraavan hallitustenvälisen konferenssin esityslistaa on noudatettava Helsingin Eurooppa-neuvostossa määritellyssä muodossa , eli siinä muodossa , jossa keskitytään tiukasti päätöksentekoa koskeviin kysymyksiin laajentuneessa Euroopassa .
Esityslistaa on noudatettava jo HVK : n laajentumista edeltävän tehokkaan ja ripeän työn mahdollistamiseksi .
Tämän vuoksi emme voi olla yhtä mieltä sen enempää Euroopan parlamentin kuin komissionkaan kanssa , sillä ne pyrkivät esityslistan liialliseen venyttämiseen ja kaiken kukkuraksi väärään suuntaan , eli sellaiseen esityslistaan , joka johtaisi eurooppalaisen järjestelmän keskittämiseen ja lukitsemiseen yhä tiukemmin .
Näin ollen ryhmämme on jättänyt joukon tarkistuksia , jotka yhtenäisenä kokonaisuutena muodostavat todellisen vaihtoehtoisen päätöslauselman .
Toteamme niissä , että seuraavassa HVK : ssa on pohdittava sellaista päätöksentekojärjestelmää , jossa kunnioitetaan paremmin valtioiden kansallista riippumattomuutta .
Meistä on valitettavaa , että komissio tyytyy viime tammikuun 26. päivänä antamassaan päätöslauselmassa jatkamaan moneen kertaan tallatulla tiellä , joka johtaa tasapäiseen ja itään laajentuvaan Eurooppaan sekä keskitettyyn suurvaltaan , jonka toiminta perustuu enemmistöpäätöksiin .
Liittovaltion kannattajat luulevat , että he voivat tällä tavoin pakottamalla luoda yhtenäisen valtion , mutta tällainen ajattelu voidaan jättää omaan arvoonsa .
Arvoisa puhemies , tässä kävisi juuri päinvastoin , sillä enemmistöpäätösten väärinkäyttöön perustuva pakotettu tasapäistäminen laajentuneessa Euroopassa johtaisi vain katastrofiin .
Lisäksi keskitetty eurooppalainen järjestelmä parhaillaan kehittyvässä muodossa sellaisena , kuin voimme sen nyt nähdä , musertaa kansakuntia , ja niiden musertuminen johtaisi myös puolustustahtomme ytimen muodostavan kansallisen isänmaallisuuden musertumiseen .
Tällaisen kehityksen tuloksena syntyvä Eurooppa ei olisi entistä voimakkaampi vaan heikompi , sillä se ei enää tunnistaisi itseään eikä puolustamiaan arvoja .
Tämän vuoksi olemme aina sanoneet , että laajentuminen onnistuu ainoastaan , jos tunnustamme selkeästi , että Eurooppa muodostuu erilaisista ja vapaista kansoista , ja jos myös kohtelemme niitä erilaisina siten , että kunnioitamme maiden kansallista riippumattomuutta .
Olemme iloisia siitä , että tällainen ajattelu on saanut nykyään jalansijaa piireissä , joihin eivät vielä valitettavasti kuulu Euroopan parlamentti tai komissio .
Kansojen erilaisuuden huomioon ottava Eurooppa olisi sellainen , jossa kunnioitettaisiin eri maiden kansallisia demokratioita ja jossa kansakuntien jatkuvan vainoamisen sijasta tukeuduttaisiin niihin ja niiden kansalliseen isänmaallisuuteen .
Juuri näistä ajatuksista kumpuaa halumme puolustaa itseämme ulkoisia uhkia vastaan , eikä sellaisista rajoittavista ja monimutkaisista päätöksentekomenettelyistä , joita komissio on saanut päähänsä ehdottaa seuraavassa hallitustenvälisessä konferenssissa .
Arvoisa puhemies , arvoisat kollegat , puhun Italian radikaalien nimissä ja tahtoisin sanoa neuvoston puheenjohtajalle , että hän lienee ymmärtänyt , mikä on parlamentin mielipide .
Ei ole sattumaa , että viimeisin puheenvuoro oli myös ainoa , josta hän on ollut lämpimästi samaa mieltä - sanon tämän pyrkimättä mitenkään ironisoimaan kollega Berthun ja hänen ryhmänsä kaikin puolin kunnioitettavaa kantaa - mutta ei ole sattuma , että Euroopan neuvoston päätöstä kannattivat ne , jotka ovat tässä parlamentissa pohjimmiltaan siksi , että he jyrkästi vastustavat - mikä on aivan kunnioitettavaa - Euroopan lisääntyvää yhdentymistä .
Tämä on viesti , jonka parlamentti lähettää neuvostolle .
Toivon , että puheenjohtajavaltio Portugali - jolle esitettyihin onnitteluihin minäkin yhdyn - voi välittää tämän parlamentin viestin ja Pyhälle Valentinukselle uhraamamme kompromissityön tuloksen , mutta huomenna me kuitenkin esitämme kielteisen kannan HVK : n esityslistan osalta .
Tämän viestin on oltava hyvin selkeä ; tällä tavoin tulkitsemme huomisen äänestyksen merkityksen .
Esitämme lausunnon - teknisesti ja juridisesti välttämättömän - HVK : n koollekutsumiseksi 14. helmikuuta , mutta kantamme sen sisällön osalta on kielteinen .
Tosiasioiden tarkastelu riittää : hetki sitten tarkastelimme Itävallan tapausta , mutta voimme myös tarkkailla pörssejä , arvoisa puhemies : kun suuri yritys , euro , on vuoden aikana menettänyt 16 prosenttia arvostaan dollariin nähden , luultavasti jopa tunnollisen perheenisän , hallituksesta puhumattakaan , pitäisi pohtia , onko ajateltavissa , että kansalaisille ilmoitetaan , että ainoat seikat , joista neuvotellaan , ovat Euroopan komission jäsenten lukumäärä tai muut sen tapaiset seikat .
On selvää , että tavoite on kunnianhimoisempi .
Me radikaalit olemme tekstiä vahvistaaksemme esittäneet tarkistuksia , jotka esitämme parlamentille , pyytääksemme esimerkiksi jo nyt sitä , minkä - puhuakseni nyt vain 6 ja 7 artiklasta - pitäisi olla vähimmäisvaatimus , toisin sanoen sitä , että eurooppalainen perustuslaki olisi myös Euroopan parlamentin työn hedelmä , että esitettäisiin ehdotus , jonka mukaan Euroopan parlamentti hyväksyy perustamissopimuksiin tehdyt tarkistukset .
Tiedämme , että on muitakin aiheita : esimerkiksi erittäin monet kollegat ovat yhdessä meidän kanssamme allekirjoittaneet toimielinten sijaintipaikkaa koskevan kysymyksen , jota mielestämme olisi pohdittava ainakin HVK : n tasolla .
Lopuksi toivon , että huominen viestimme on voimakas ja kerrankin laaja viesti sen puolesta , että , myös puheenjohtajavaltio Portugalin ponnistelujen ansiosta tätä esityslistaa tarkistettaisiin , sillä muussa tapauksessa haaste todellakin menetetään , ei ainoastaan nykyhetken osalta vaan myös moneksi tulevaksi vuodeksi .
Arvoisa puhemies , komission puheenjohtaja ei ollut aivan rehellinen puhuessaan hallitustenvälisestä konferenssista viime viikolla .
Hän sanoi , että sosiaaliturvaan liittyvistä kysymyksistä päätettäessä vaaditaan edelleenkin yksimielisyyttä , mutta komission luonnoksessahan esitetään aivan selvästi enemmistöpäätösten tekemistä sellaisissa sosiaaliturvaa ja verotusta koskevissa kysymyksissä , jotka liittyvät sisämarkkinoihin , mikä tarkoittaa sitä , että jäsenvaltioiden sosiaaliturvajärjestelmiä voidaan suurimmaksi osaksi muuttaa Brysselissä tehtyjen enemmistöpäätösten avulla , vaikka yksimielinen Ranskan kansalliskokous , Ison-Britannian alahuone ja Hollannin toinen kamari olisivatkin sitä vastaan .
Tässä on kyse varojen jakamispolitiikasta ja kansalaisten sosiaalisista ehdoista , jotka ovat kansanvallan tärkeimpiä asioita ja joihin me juuri haluamme vaalien kautta vaikuttaa .
Me valitsijat emme voi enää päättää niistä .
Emme voi enää vaikuttaa niihin vaalipäivänä .
Brysselissä asiat tiedetään paremmin .
Komission puheenjohtaja Prodi ennakoi myös avoimuuden lisäämistä , mutta hänen asetusehdotuksensa veisi meitä suorastaan taaksepäin , eikä tämä ole pelkästään minun vaan myös Euroopan oikeusasiamiehen mielipide .
Nykyään komissio päättää itse siitä , kumpi painaa vaakakupissa enemmän , luottamuksellisuus vai avoimuutta koskevat kansalaisten vaatimukset sekä odotukset , ja jos komission asetusehdotus hyväksytään , komissio saa oikeuden julistaa salaiseksi monia erilaisia asiakirjoja , ilman että se kunnolla harkitsisi asiaa .
Luottamuksellisuuteen liitettäisiin myös oikeudellisia vaatimuksia , ja useissa valtioissa sellaiset asiakirjat , jotka ovat nykyään julkisia , julistettaisiin salaisiksi .
" Avoimuuden lisäämisen " varjolla kansalaisilta salattaisiin useita asiakirjoja .
Tämähän on aivan orwellilaista toimintaa .
Toivoisin , että komission puheenjohtaja Prodi ei enää koskaan kommentoisi parlamentissa sellaista ehdotusta , joka ei samanaikaisesti ole kansalaisten kriittisesti arvioitavissa .
Komission puheenjohtaja Prodi varmisti sen , että suhtautuisimme myönteisesti ehdotukseen , jota muutoin arvosteltaisiin kovasti , sillä uudessa asetusehdotuksessa pidetään edistysaskeleena sitä , että jokainen voi nyt tutustua kaikkiin komission hallussa oleviin asiakirjoihin , mutta jäljempänä seuraa kuitenkin hyvin pitkä luettelo poikkeuksista , ja näihin poikkeuksiin kuuluvat luottamuksellisuutta koskevat oikeudelliset vaatimukset .
Ranskankielisessä tekstissä lukee " refuse " , englanninkielisessä " shall " , mikä merkitsee sitä , että komissio aikoo tulevaisuudessa salata sellaisia tietoja , jotka ovat nykyään julkisia esimerkiksi omassa maassani .
Lisäksi asetusehdotuksessa on neuvottelujen ja toimielinten tehokkuutta käsittelevä epämääräinen kappale , jota voidaan käyttää aivan mihin tahansa , minkä vuoksi ...
( Puhemies keskeytti puhujan . ) - ( DE ) Arvoisa puhemies , hyvät kollegat , puheenjohtajavaltio Portugalin esityksen jälkeen minulla on tunne , että tähän hallitustenväliseen konferenssiin ryhdytään hyvin harkituin ajatuksin ja erittäin avoimesti .
Me Euroopan parlamenttina tulemme käyttämään hyväksemme näitä mahdollisuuksia tuoda vastaavasti aiheitamme esille konferenssissa .
Komission tähänastiset valmistelut ovat oikeansuuntaisia , vaikka ne eivät menekään Euroopan parlamentin päätösten mukaan riittävän pitkälle .
Tästähän tullaan myös keskustelemaan vielä lisää .
Ratkaisevaa tämän hallitustenvälisen konferenssin osalta on " kolmisoinnun " saavuttaminen , nimittäin toimintakapasiteetin , demokraattisen legitimiteetin ja avoimuuden saavuttaminen .
Vasta kun nämä kolme asiaa ovat olemassa , saavutetaan lopulta kansalaisten hyväksyntä .
Toimintakapasiteetti on luotava siinä yhteydessä tietysti Euroopan unionin laajentumiskapasiteetin aikaansaamiseksi .
Täällä parlamentissa aiemmin tänään käymämme toinen keskustelu on tästä tärkeä muistutus .
Meidän on oltava myös toimintakykyisiä Euroopan unionissa , jos unionissa sattuisi joskus olemaan hallitus , joka harjoittaa täydellistä estämispolitiikkaa .
Se on tärkeä muistutus siitä , että enemmistöpäätös on ratkaiseva edellytys sille , että Euroopan unioni voi toimia kaikissa olosuhteissa .
Tämä on erityisen tärkeää laajentumisen yhteydessä , lainsäädännössä ja sopimuksissa , joita lainsäädäntömuutokset tuovat mukanaan .
Tähän liittyen haluamme tietysti lisäksi laajentaa Euroopan parlamentin vastaavia oikeuksia .
Siinä yhteydessä meidän Euroopan parlamenttina on toimittava myös talous- ja rahaliiton alalla , sillä siltä osin ei ole olemassa riittävää valvontaa .
Valtiovarainministerit käyttäytyvät Ecofin-neuvostossa ja Euro-11-ryhmässä hallitustenvälisen kokouksen tapaan , mitä ei voida hyväksyä .
Minä en kannata jäsen Kaufmannin tapaan Euroopan keskuspankin valvonnan laajentamista , koska kannatan Euroopan keskuspankin riippumattomuutta .
Poliittisella puolella on kuitenkin luotava vastaavasti valvontaa .
On myös luotava komission , neuvoston ja parlamentin välinen kolmio ulko- ja turvallisuuspolitiikan alalla , jossa kaikki on tapahtunut toistaiseksi aivan liian paljon pelkästään neuvoston puolelta , erityisesti alkeellisten kriisinhallintatoimien osalta , jotka kuuluvat yksinomaan komission toimivaltaan .
Kaikkea tätä ei ole sisällytetty tähän kokonaissuunnitelmaan riittävän laajasti .
Meidän on harkittava vielä kerran , tarvitaanko tätä varten muutoksia hallitustenvälisen konferenssin kehyksessä .
Puheenjohtajavaltio Portugali on sanonut " kyllä " siihen , että se tulee käynnistämään tätä koskevat pohdinnat saadakseen mahdollisesti laajennettua toimeksiantoa .
Haluaisin viitata vielä erääseen toiseen tärkeään seikkaan .
Ne keskustelut , joita me käymme näinä päivinä esimerkiksi erään Euroopan maan hallituksesta , osoittavat toki , että meidän on määriteltävä Euroopan unionin henkinen , moraalinen , oikeusvaltiollinen sekä yhteisöllinen ja yhteiseen etuun pyrkivä suunta ja että myös tästä syystä sopimukseen on sisällytettävä oikeudellisesti sitovat perusoikeudet , koska ne tulevat toimimaan ratkaisevana vakauttavana tekijänä .
Pyydän niitä , jotka ovat toimineet tällä alalla toistaiseksi vielä hyvin pidättyväisesti , harkitsemaan , eikö nyt olisi oikea aika nähdä myös tämä yhteys ja olla ehkä riittävän rohkea , jotta edistymme asianmukaisesti tällä perusoikeuksien alalla .
Euroopan unioni tarvitsee tuskin uusia välineitä ja uusia toimivaltuuksia .
Se tarvitsee välineitä hyödyntääkseen toimivaltuuksiaan .
Tästä syystä meidän on huolehdittava siitä , että nämä välineet voivat vaikuttaa niin , että me voimme hoitaa kansalaisten nimissä ne tehtävät , jotka meille on osoitettu muodollisesti jo nyt sopimuksessa .
Uskon , että tämän hallitustenvälisen konferenssin pyrkimysten tulisi keskittyä erityisesti tähän asiaan .
Jos onnistumme saavuttamaan edistystä tässä asiassa , silloin voimme myös odottaa Euroopan unionin laajentumisen historiallista tehtävää .
Ratkaiseva kohta on asetettava tähän .
Olen vakuuttunut siitä , arvoisa neuvoston puheenjohtaja , että tämä asia muotoillaan teidän johdollanne asianmukaisen myönteisesti .
Arvoisa neuvoston puheenjohtaja , kuunnellessanne eri puheenvuoroja olette ymmärtänyt , että perussopimus- , työjärjestys- ja toimielinasioiden valiokunnassa ja myös tämän parlamentin poliittisten ryhmien puheenjohtajien tasolla on päässyt voitolle - joskaan ei ilman vastakkaisia kantoja - ajatus luottaa puheenjohtajavaltio Portugaliin , ajatus olla lisäämättä vaikeuksia pakottamalla siirtämään hallitustenvälisen konferenssin alkua myöhemmäksi .
Voin vakuuttaa , ettei siinä ollut helppoa onnistua johtamassani valiokunnassa viime viikolla , mutta lopulta päätimme lyödä vetoa puheenjohtajavaltio Portugalin puolesta ja tahtoisimme todella voittaa vetomme .
Puhuitte eri pääkaupunkeihin suuntautuvan matkanne alusta ja mainitsitte vaikeuksista , joita eräillä hallituksilla on ollut yksimielisyyden saavuttamisessa omissa maissaan ja siis parlamenteissa .
Tahdon kertoa teille , että eilen järjestimme päivän kestäneen mielestäni erittäin mielenkiintoisen keskustelu- ja vuoropuhelutilaisuuden 15 jäsenvaltion parlamenttien edustajien kanssa , ja laitoksia edustivat pätevät ja asiaan paneutuneet valtuuskunnat .
Kysymyksessä ei ollut päätelmien teko - niiden tekeminen ei ollut mahdollista - mutta keskustelu oli todellakin erittäin rohkaisevaa .
Mielestäni meidän on oltava tarkkaavaisia , on oltava varmoja siitä , että kansalliset hallitukset pyrkivät vakuuttamaan parlamenttinsa ratifioimaan sellaisia ratkaisuja , jotka vastaavat unionin kasvun asettamiin vaatimuksiin , ja siitä , etteivät ne linnoittaudu mainittujen parlamenttien oletetun vastustuksen taakse voidakseen jättää asianmukaiset päätelmät allekirjoittamatta hallitustenvälisessä konferenssissa .
Me joka tapauksessa tiivistämme yhteistyötämme ja vuoropuheluamme kansallisten parlamenttien kanssa koko hallitustenvälisen konferenssin ajan .
Eilen keskusteltiin myös komissiosta - jota edusti komission jäsen Barnier - , joka on esittänyt lausuman , jonka parissa nähdylle vaivalle annettiin arvoa vaikka ehdotuksista sitten ilmaistiinkin erilaisia kantoja , ja tekin , arvoisa neuvoston puheenjohtaja , olette minusta ilmaissut erilaisia kantoja .
On kuitenkin korostettava sitä , että eilenkin monet olivat tietoisia siitä vaarasta , että laajentumisen myötä poliittisen Euroopan rakentamisen alkuperäinen suunnitelma saattaa joutua kyseenalaiseksi , vaara , joka lisäksi todetaan haastattelussa , joka ei varmaankaan ole jäänyt keneltäkään huomaamatta haastattelun antajan , Jacques Delorsin , huomattavan arvovallan tähden .
Meidän on sen tähden pyrittävä toimillamme siihen , että hallitustenvälisessä konferenssissa todellakin keskustellaan tavoista vahvistaa unionin demokraattisia perusteita , siitä , kuinka voidaan vahvistaa - ja tästä on parlamentissa keskusteltu tänäänkin Itävallan tilannetta käsiteltäessä - sitä periaatteiden , arvojen ja oikeuksien järjestelmää , johon koko unioni nojaa , unionin poliittisten toimielinten roolia , myös talouselämän hallinnon osalta .
Luotamme puheenjohtajavaltio Portugaliin , luotamme itseemme ja komissioon siinä , että hallitustenvälisessä konferenssissa kaikesta tästä voitaisiin keskustella rakentavasti ja tuloksekkaasti .
Arvoisa puhemies , ainoastaan vahvistettu Eurooppa voi selviytyä laajentumisesta .
Ainoastaan vahvistettu Eurooppa on haavoittumaton sellaisten poliittisten opportunistien edessä , jotka käyttävät hyväkseen tyytymättömyyttä .
Siksi perusteelliset uudistukset ja samoin HVK : n laajennettu esityslista ovat välttämättömiä .
Puheenjohtajavaltiona toiminut Suomi kuunteli pelkästään minimalistisia hallituksia ja oli valitettavasti umpikuuro tämän parlamentin suhteen .
Portugali voi oppia edeltäjältään Suomelta , kuinka ei pidä toimia .
On hyvin tärkeää , että Euroopan parlamentti ja komissio toimivat yhdessä seuraavassa HVK : ssa .
Niillä on monissa asioissa samat intressit ja samat näkemykset .
Sen , että parlamentilla on oikeus olla mukana hyväksymässä tulevia perussopimusmuutoksia , täytyy joka tapauksessa olla oleellinen osa tätä yhteistä ponnistelua .
Se on tärkein kaikista prioriteeteista .
Mitä mieltä komissio on tästä asiasta ?
Tämä tarkoittaa myös sitä , että parlamenttimme puhemiehen ja kahden edustajan täytyy voida osallistua samalla poliittisella tasolla - ei pelkästään työryhmässä - , siis poliittisella tasolla , kuten komissio .
Ei ole mitään syytä , miksi kansalaisten suoraan valitsemien edustajien pitäisi osallistua keskusteluun alemmalla tasolla kuin komission .
Perusteelliset uudistukset eivät ole välttämättömiä pelkästään uusien jäsenvaltioiden kannalta vaan myös itsemme kannalta .
Jos annamme laajentumisen vesittää Euroopan , uppoamme omaan poliittiseen suohomme .
Arvoisa puhemies , on hetkiä , jolloin en todellakaan ymmärrä tätä parlamenttia , joka näyttää saavan masokistista nautintoa itsensä ruoskimisesta .
Rajoitettuaan ensin omasta aloitteestaan osallistumistaan hallitustenväliseen konferenssiin siten , että sillä on siellä kaksi vaatimatonta paikkaa , parlamentti kieltäytyy nyt laajentamasta HVK : n esityslistaa .
Myöntänette , että nyt kun parlamentti ryntää antamaan lausuntoaan johtuipa tämä sitten sen kyvyttömyydestä tai tyhmyydestä , tosin molemmissa on yhtä vähän aihetta ylpeilyyn , se hylkää sen ainoan , Euroopan unionista tehdyssä sopimuksessa sille myönnetyn tukipilarin , jonka perusteella se voi vaatia saada etukäteen nähtäväkseen HVK : n lopullisen esityslistan ennen lausuntonsa antamista .
Miksi hyväksyisimme kovalla kiireellä tuon lausunnon jo huomenna , 3. helmikuuta , kun meillä on mahdollisuus odottaa 14. helmikuuta alkavaan Strasbourgin istuntoon asti sekä vaatia siten myös neuvostolta lopullista ja siten myös johdonmukaista esityslistaa .
Vaatii kyllä aimo annoksen teeskentelyä , jos haluamme kätkeä heikkoutemme tänään .
Teeskentelyä olisi myös se , jos tuskittelisimme katkerasti päätöslauselmassamme , ettei HVK : n esityslista ole tehtäviensä tasalla , sillä tuomittava ja lapsellinen kiirehtiminen tarkoittaisi sitä , että kieltäydymme vaatimasta entistä kunnianhimoisempaa asialistaa .
Väittäisin , että kiirehtimistä toivoneet poliittiset puolueet ovat syyllisiä siihen , jos HVK : n lopulla ilmenee demokratiavajetta .
Haluttiinpa sitä sitten tai ei , päätöksenteko siirtyy nyt unionin 15 jäsenvaltiolle , sillä parlamentti sammuttaa itse sen ainoan valonheittimensä , jonka avulla se olisi voinut hieman valottaa keskusteluja .
Näin ollen kehotankin parlamentin suuren enemmistön jäseniä jotka olivat viime marraskuussa sitä mieltä , että Euroopan tulevaisuudesta kannattaisi keskustella paljon laajemmin kuin niin sanottujen Amsterdamissa ratkaisematta jääneiden kysymysten puitteissa lähtemään " pyhiinvaellukselle " , jotta he saisivat jäsenvaltioidensa hallitukset vakuuttumaan siitä , että HVK : ta on laajennettava , sillä Helsingin Eurooppa-neuvoston päätelmät antavat siihen mahdollisuuden .
Euroopan kannalta tämä päivä on kovin synkkä Itävallan tapahtumien takia .
Meille on näet käynyt selväksi , ettei demokratian voitto ole koskaan varmaa ja että meidän on jatkettava vakuutteluamme .
Perusarvojemme lujittamiseksi meidän on kirjattava ne kiireesti , ja olen sitä mieltä , että meillä on HVK : n lisäksi velvollisuus laatia jonkinasteinen perustuslaki Euroopalle .
Arvoisa puhemies , tässä päätöslauselmaesityksessä , josta parhaillaan keskustelemme , vaaditaan aivan kuten aikaisemminkin , että tulevan hallitustenvälisen konferenssin esityslistan on oltava laaja ja että perusteellisten toimielinuudistusten on kuuluttava siihen .
Sitä on perusteltu unionin tulevalla laajentumisella .
Olen vakuuttunut siitä , että se on väärä käsitys .
EU : n laajentumismahdollisuudet itse asiassa heikkenevät , jos se on federalistinen ja keskusjohtoinen ja jos se tekee entistä enemmän jäsenvaltioiden asioita koskevia päätöksiä .
Vain muutamaan tärkeään asiaan keskittyvällä ja kansallisia eroja ja kansallista demokratiaa kunnioittavalla joustavalla EU : lla on paremmat edellytykset ottaa jäsenikseen huomattavasti useampia valtioita .
Päätöslauselmaesityksen D kohdassa vaaditaan koordinoidumpaa ja avoimempaa talouspolitiikkaa EU : n tasolla .
Siitä on kuitenkin mahdotonta puhua , jos emme samanaikaisesti puhu rahaliitosta .
Tässä tekstissä ei puhuta mitään rahaliittoon ja keskuspankkiin liittyvistä suurista demokraattisista ja poliittisista ongelmista - tällainen toiminta ei ole kestävää .
Jos EU : sta halutaan demokraattisempi , koko EMU : n rakennetta on tarkasteltava uudelleen .
Keskuspankkia on valvottava poliittisesti , jotta poliittiset päämäärät , kuten korkea työllisyys ja hyvinvointi , voisivat johtaa valuuttapolitiikkaa ; jotta tämä olisi mahdollista , keskuspankin valvontaa on lisättävä .
Vakaussopimuksen jäykkää ja epäonnistunutta monetarismia on tarkasteltava uudelleen , ja siitä on luovuttava , jotta saisimme yhtenäisen politiikan , jossa hyvinvointi on etusijalla .
Meidän on poistettava perustamissopimuksen 56 artikla , jossa kielletään kaikki pääomanliikkeitä ja valuuttakeinottelua koskevat rajoitukset , jotta haitallista valuuttakeinottelua voitaisiin hillitä poliittisen valvonnan avulla .
Sosiaalidemokraatit ovat nykyään enemmistönä useimpien EU : n jäsenvaltioiden hallituksissa .
On huomionarvoista , että mikään niistä ei vaadi minkäänlaista muutosta rahaliiton suunnan osalta , vaikka niillä olisikin siihen nyt mahdollisuus .
Uskottavuutta haittaa myös toteamus , jonka mukaan rahaliiton pitäisi toimia globalisoituvan pääoman vastapainona .
Päätöslauselmassa vaaditaan , että Euroopan parlamentilla olisi oltava enemmän vaikutusvaltaa hallitustenvälisessä konferenssissa .
On kuitenkin tärkeää korostaa , että hallitustenvälinen konferenssi on , ja sen tuleekin olla , jäsenvaltioiden välinen konferenssi .
Perustamissopimuksen kehityksen ohjaaminen kuuluu jäsenvaltioiden parlamenteille tai kansanäänestyksen kautta kansalaisille .
Sen vuoksi ei tule kysymykseenkään , että Euroopan parlamentille annettaisiin jonkinlainen muodollinen mahdollisuus vaikuttaa neuvotteluprosessiin tai ratifiointiin .
Arvoisa puhemies , perussopimus- , työjärjestys- ja toimielinasioiden valiokunta on esittänyt pääosin myönteisen tekstin , jota äänestän , vaikka itse olinkin esittänyt useita laajentavia tarkistuksia .
Viime päivien tapahtumat kuitenkin osoittavat , että ne , jotka ovat esittäneet perustavaa kritiikkiä tavasta , jolla laajentuminen ja perussopimusten uudistus on toteutettu , ovat olleet oikeassa .
Unionia ei voida laajentaa 28 valtioon käsittelemättä kysymystä siitä , pitäisikö Euroopalla olla joitakin periaatteita , joitakin yhteisiä arvoja , ja siitä , rajoittuuko se vain vapaakaupan talousalueeksi vai onko sillä laajempi tavoite : tahto olla ylikansallinen unioni , tavalla joka on vielä määrittelemättä , unioni , joka tahtoo myös raivata maailmaan polun uudenlaiselle sivilisaatiolle ja demokratialle .
Juuri tästä oli kysymys , ja on yhä , vaadittaessa eurooppalaista perustuslakia .
Perustamissopimusten uudistus rajoittui kuitenkin vain eräiden sisäisten sääntöjen uudistamiseen , välttämättömään ja merkittävään uudistukseen , joka ei kuitenkaan anna vastausta edeltävään keskeiseen kysymykseen : siihen , mitä Eurooppa on , mitkä ovat Euroopan yhteiset periaatteet ja mitä siis ovat sen tavoitteet ja rajat .
Politiikka iskee takaisin , ja kun se rajoitettua esityslistaa koskevan keskustelun myötä lensi ulos ikkunasta , nyt se palaa oven kautta , ja itse asiassa pääovesta , Itävallan tapauksen myötä , kun Itävallassa hallitukseen otetaan puolue , joka näyttää tukeutuvan suvaitsemattomuuteen , muukalaisvihaan ja rasismin eri muotoihin .
Tämä ongelma ei liity suhteisiimme menneisyyteen , vaan tulevaisuudennäkymiin , eikä mikään voisi olla suurempi virhe kuin jakautua tällaisessa asiassa vasemmistoon ja oikeistoon .
Minä edustan katolista ja liberaalia maailmankatsomusta , joka ei ole vasemmistolainen , mutta joka on sitoutunut suvaitsevaisuuteen , yhteisiin eurooppalaisiin arvoihin , siinä missä kaikki muutkin , eikä sillä ole mitään tekemistä sellaisten suuntausten kanssa , jotka kieltävät nämä arvot .
Neuvosto toimi oikein tuodessaan aiheen Euroopan ja maailman tietoisuuteen , ja ellei näihin arvoihin viitata perusoikeuskirjassa , eurooppalaisessa perustuslaissa , luomme Euroopan , jonka perusta ei ole luja eikä kestävä .
Komission jäsen Barnier , minä tiedän - tai ainakin uskon tietäväni - teidän ja puheenjohtajavaltio Portugalin edustajien jakavan nämä arvot : käyttäkää hyväksenne tilaisuuksia , jotka joulukuun huippukokous antoi , ottaaksenne nämä teemat ja periaatteet mukaan , sillä ainoastaan siten voimme luoda kestävän Euroopan .
Arvoisa puhemies , olen siinä mielessä onnellisessa asemassa , että voin viitata sellaisen pienen ryhmän muutamaan merkittävään puheenvuoroon , joka koostuu pohjoismaisista skeptikoista ja pohjimmiltaan koko demokraattista Eurooppaa uhkaavan rajun ja kasvavan yhdentymisprosessin vastustajista .
Tarkoitan jäsen Bonden ja jäsen Sjöstedtin puheenvuoroja , joissa huomautetaan , että tämä teksti sisältää useita suhteellisen käsittämättömiä , mutta kiistämättä jollain tavalla järkeviä ja vallan sanelemia toimia , joiden tarkoituksena on lisätä EU : n keskusjohtoisuutta ja federalistisuutta .
He toivat puheenvuoroissaan oikeutetusti esiin rahaliittoon ja keskusjohtoisuuteen liittyvän ongelman ja asettivat sen vastakkain joidenkin vaihtoehtoisten demokraattisten periaatteiden kanssa .
Voin lisätä , että kaiken kotimaassani Tanskassa tapahtuvan järkevän poliittisen agitaation lähtökohtana on se , että koska EU : n jäsenvaltioiden määrää lisääntyy näin valtavasti ja laajentuminen tapahtuu siis leveyssuunnassa , emme voi samanaikaisesti lisätä yhdentymistä syvyyssuunnassa ja suorittaa intensiivisempää laadullista yhdentymistä kohti Euroopan Yhdysvaltoja .
Juuri niin on kuitenkin tapahtumassa .
Aina kun EU : n alue on laajentunut maantieteellisesti , leveyssuunnassa tapahtunutta laajentumista on seurannut intensiivinen syvyyssuunnassa tapahtuva laajentuminen , ja juuri sitä valiokunnan päätöslauselmaesityksessä enteilläänkin , erityisesti 7 kohdassa , jossa sanotaan , että laajentumisen pitää tapahtua enemmän syvyyssuunnassa .
Viime päivien kehityksen perusteella voidaankin kysyä , mihin me oikeastaan pyrimme näillä hallitustenvälisillä konferensseilla ja perustamissopimuksiin tehtävillä muutoksilla , koska hallitusten päämiehet tekevät- tai todellisuudessa Euroopan unionin ministerineuvosto tekee -itsenäistä jäsenvaltiota koskevat päätökset , ja he puuttuvat siten kyseisen jäsenvaltion demokraattiseen prosessiin .
Haiderista voidaan olla mitä mieltä tahansa , ja henkilökohtaisesti pidän häntä erittäin vaarallisena poliittisena henkilönä , mutta emme yksinkertaisesti voi puuttua itsenäisen ja ystävällismielisen valtion demokraattiseen prosessiin .
Hallitustenvälisiä konferensseja toteuttaessamme ja perustamissopimukseen tehtäviä muutoksia pohtiessamme meidän on otettava huomioon , että EU kehittyy joka päivä , myös perustamissopimuksen vastaisesti , kuten olemme juuri nähneet .
Toivotan komission jäsen Barnierin ja puheenjohtajavaltio Portugalin tervetulleeksi tänne tänään .
HVK käynnistetään 14. helmikuuta ja se on määrä saada päätökseen vuoden 2000 loppuun mennessä .
Tämä on suuri tehtävä , mutta se on mahdollinen .
Luulen , että kaikki ryhmät ovat täällä tänään yleisesti ottaen samaa mieltä siitä , että Helsingin asialista ei riitä kattamaan unionin laajentumista varten tarvittavaa uudistusta .
Toisin sanoen meidän täytyy mennä tärkeitä Amsterdamissa ratkaisematta jääneitä kysymyksiä pitemmälle .
Näihin kuuluvat määräenemmistöäänestyksen laajentaminen - oma maani hyväksyy sen mutta ei sen laajentamista verotuksen alueelle - , äänten uusi painotus neuvostossa suurten jäsenvaltioiden hyväksi ja komission jäsenten lukumäärä laajentuneessa unionissa .
Viimeksi mainitun seikan osalta Irlanti haluaa säilyttää oikeutensa nimittää täysimääräinen ja tasavertainen komission jäsen huolimatta uusien jäsenvaltioiden lukumäärästä .
Olemme valmiita harkitsemaan äänten uutta painotusta ministerineuvostossa , mikäli suuret jäsenvaltiot ovat halukkaita suostumaan siihen , että kullakin jäsenvaltiolla on täysimääräinen ja tasavertainen komission jäsen .
Luulen , että puhun tässä asiassa monen pienen maan puolesta .
Meidän täytyy HVK : ssa keskustella myös perustamissopimusten mahdollisesta jakamisesta kahteen osaan - politiikkoja koskevaan alueeseen ja perustuslakia koskevaan alueeseen .
Hyväksyisimme perustamissopimusten jakamisen , kunhan se ei rajoittaisi pienten jäsenvaltioiden valtaa neuvotella uudestaan perustamissopimuksen politiikkoja koskevasta alueesta .
Toisin sanoen ellemme ole täysimääräisesti edustettuina komissiossa , emme voi osallistua politiikasta käytäviin keskusteluihin .
Pidämme siis koko tätä kysymystä erittäin huolellisesti silmällä .
Odotamme perusoikeuskirjaa ja haluamme nähdä sen sisällön .
Arvoisa puhemies , Amsterdamin sopimuksen mukaan Euroopan parlamentissa on korkeintaan 700 jäsentä , ja parlamentin on keskusteltava siitä , miten tuo lukumäärä jakautuu laajentuneessa unionissa .
Arvoisa puhemies , minäkin kannatan lämpimästi Dimitrakopoulosin ja Leinenin mietinnön hyväksymistä .
Siinä tuodaan selvästi esille sekä pettymys riittämättömästä esityslistasta että halumme siitä , että hallitustenvälinen konferenssi pidettäisiin mahdollisimman nopeasti .
Tätä suosii sitä paitsi päättämämme aikataulu .
Nähdäkseni perussopimusten nykyisten sääntöjen mukaan Euroopan parlamentilla ei ole paljoa voitettavaa vastakkainasettelun politiikasta .
Sen sijasta meidän pitää keskittyä laatimaan vakuuttavia ehdotuksia tarpeellisista uudistuksista yhteistyössä komission kanssa , sillä sen ehdotukset ovat arvokkaita .
Meidän on käytävä vuoropuhelua kaikilla politiikan tasoilla mukaan luettuina tietenkin myös kansalliset parlamentit .
Näin luodaan yhteistyön ilmapiiri , joka edistää uudistuksen laatua .
Hallitustenvälisessä konferenssissa parlamentin edustajien pitää tehdä neuvottelukumppaneilleen selväksi , että unionin toimielinten muutosten myötä meillä on edessämme vastuu unionin perustuslaillisesta kehityksestä .
Tästä syystä edustajien on tiedostettava , että tällaisia kysymyksiä ei voida päättää pelkästään poliittisen kaupankäynnin avulla .
Tämän hallitustenvälisen konferenssin aiheet ovat erittäin herkkiä .
Voi olla helppoa laatia ratkaisuja , mutta kyse on siitä , kuinka kestäviä nämä ratkaisut ovat historiallisessa tarkastelussa .
Otan esille kaksi mahdollista kiistakohtaa .
Ensimmäinen on tähän asti taattu tasapaino isojen ja pienten valtioiden välillä .
Eurooppa ei ole klassinen liittovaltio , eikä siitä voi sellaista tulla .
Valittavien ratkaisujen pitää noudattaa Euroopan unionin perusideaa , joka on valtioiden ja kansojen liitto .
Toinen vastakkainasettelun taso on vaikeampi .
Koska Euroopan unionin jäsenmäärä kasvaa tulevaisuudessa , sen toimielimiltä vaaditaan entistä suurempaa tehokkuutta .
Tämä tarkoittaa toimielinten yksinkertaisempaa ja nopeampaa toimintaa .
Euroopan unioni kuitenkin on ja pysyy luonteeltaan monesta valtiosta koostuvana monimutkaisena rakennelmana .
On tietenkin olemassa mahdollisuuksia nopeuttaa ja yksinkertaistaa unionin toimintaa , mutta mahdollisuudet eivät ole rajattomat .
Jos nämä rajat yksipuolisen tehokkuuden vuoksi ylitetään , silloin Euroopan unionille legitimiteetin antava pohja järkkyy .
Olen kuitenkin optimistinen .
Arvoisa puhemies , hallitustenvälisen konferenssin toimeksiantoa on laajennettava .
Tärkein siihen lisättävä asia on unionin sisäinen eriytyminen .
On valitettavaa , ettei täällä Euroopan parlamentissakaan ole toistaiseksi juuri lainkaan paneuduttu unionin sisäiseen eriytymiseen , joka on kuitenkin välttämätöntä , jotta unioni voisi päätetyllä tavalla laajentua .
Komission entinen puheenjohtaja Jacques Delors on nostanut julkisuudessa uudelleen esille ajatuksen eurooppalaisesta konfederaatiosta .
Hän on myös puhunut siitä , että yhdentymisen kärjessä olevien avant garde -maiden tulisi voida edetä muita nopeammin ja että niillä tulisi selvyyden vuoksi olla omat instituutionsa .
Komission nykyinen puheenjohtaja Prodi ja korkea edustaja Solana ovat esittäneet samansuuntaisia ajatuksia .
Euroopan liberaali- ja demokraattipuolueen ryhmä on ottanut kantaa unionin sisäiseen eriytymiseen viime marraskuussa hyväksymässään kannanotossa , jossa ehdotettiin Euroopalle samankeskisten kehien järjestelmää , " sipulimallia " .
Seuraavassa HVK-päätöslauselmassa parlamentin tulee toden teolla paneutua kysymykseen eriytymisestä ja joustavuudesta .
Sekä laajentuminen että yhdentymisen saavutukset ovat uhattuina , ellemme kykene luomaan liberaaliryhmän ehdottamaa samankeskisten kehien järjestelmää .
Kollegani Frassoni ja Onesta ovat jo puhuneet jokseenkin epäilevästi joistakin käsiteltävään asiaan liittyvistä näkökohdista .
Haluan tuoda julki huoleni toissijaisuudesta , ei vain unionin ja jäsenvaltioiden välisestä vaan myös jäsenvaltioiden ja niiden omien itsehallintoalueiden välisestä toissijaisuudesta .
Tähän asiaan ei ole kiinnitetty tarpeeksi huomiota , ja meidän on syytä olla huolissamme monista asioista .
Haluaisin kiinnittää huomion erityisesti yhteen laajentumisen seuraukseen , joka liittyy parlamenttiin .
700 : aa jäsentä on pidetty ylärajana , jotta parlamentti voisi varmasti olla asioista keskusteleva elin ja pysyä sellaisena .
Jos sovellamme nykyistä alenevan suhteellisuuden periaatetta eli kuutta paikkaa kutakin jäsenvaltiota kohti ja lisäksi yhtä paikkaa kutakin puolta miljoonaa asukasta kohti , olemme jo siinä tilanteessa , että 367 000 asukkaan Luxemburgilla on parlamentissa enemmän jäseniä kuin Walesilla , joka on Yhdistyneen kuningaskunnan osittainen itsehallintoalue .
Viiden miljoonan asukkaan Skotlannilla on parlamentissa tällä hetkellä kahdeksan paikkaa ; Tanskalla ja Suomella , joissa on yhtä paljon asukkaita kuin siellä , on 16 paikkaa .
Mitä tapahtuukaan sitten , jos säilytämme 700 paikan ylärajan , jos asukasmäärä kasvaa ajan myötä 26 prosentilla ja jos hyväksymme sitten komission mielestäni harkitsemattoman ehdotuksen , jonka mukaan meillä pitäisi olla eurooppalainen ehdokasluettelo ?
Mitä tapahtuu esimerkiksi Skotlannille , jota edustan täällä ?
Se katoaa kokonaan näkyvistä !
Parlamentin jäsenten ei tässä tilanteessa pitäisi olla lainkaan hämmästyneitä siitä , että Skotlannin ja muiden vastaavien maiden edustajat kysyvät näissä keskusteluissa , eikö laajentumisessa pitäisi myös hyväksyä uusia jäsenvaltioita nykyisten jäsenvaltioiden sisältä .
Yhä suurempi ihmisjoukko Skotlannissa on sitä mieltä .
Arvoisa puhemies , arvoisa neuvoston puheenjohtaja , arvoisa komission jäsen , tämänpäiväisellä keskustelulla on aivan erityinen poliittinen merkitys : emme käy keskustelua sisällöstä , tai asialistalla jo olevista kohdista tai niistä aiheista , jotka haluaisimme siihen lisätä , vaan tarkoituksemme on nyt ilmaista Euroopan parlamentin poliittinen kanta hallitustenvälisen konferenssin koollekutsumiseen .
Meillä ei ole tähän kysymykseen muuta lisättävää kuin yksi asia : kun nyt käsiteltävänä oleva mietintö huomenna hyväksytään , parlamentti hyväksyy samalla positiivisen strategian , jonka tarkoituksena on myötävaikuttaa HVK : n esityslistan laajentamiseen .
Lisäksi parlamentti ilmaisee samalla olevansa valmis antamaan oman lisänsä perustamissopimusten muuttamisesta syntyvään loppuratkaisuun .
Parlamentin kanta on siis myönteinen HVK : n koollekutsumisen osalta , mutta väistämättä kriittinen esityslistan sisällön osalta .
Toimielinkehystä koskevaa kysymystä on jo täsmennetty .
Puheenjohtajavaltio Portugalin myönteinen ja kunnianhimoinen kanta on tiedossa , samoin on tiedossa Euroopan parlamentin kanta , ja myös komissio on omalta osaltaan laatinut vastikään lausunnon , jossa se tuo esille joitakin näkemyksiään , jotkin niistä mahdollisuuksina , jotka voidaan tarvittaessa ottaa käyttöön .
Jalkapalloterminologiaa käyttääkseni pallo on tällä hetkellä siis Euroopan neuvostolla .
Arvoisa puhemies , kunnioitettu ystäväni Seixas da Costa , esitän teille sen vuoksi nyt kysymyksen : haluamatta tietää enempää kuin sen , mikä meidän on tässä vaiheessa tiedettävä ollaksemme vaarantamatta yhteistä tavoitettamme , tahtoisin kysyä teiltä , onko teillä tällä hetkellä , käytyänne jo useissa eri pääkaupungeissa , mielessänne joitakin erityisiä näkökohtia , jotka voisitte saattaa meidänkin tietoomme ja joista voisi olla meille hyötyä ?
Tällä hetkellä vieläkin tärkeämpää kuin Euroopan parlamentissa tekemämme työ on nimittäin lobbaus , kansallisiin parlamentteihin kohdistuva mielipiteiden muokkaaminen ja vaikuttaminen , sillä monissa tapauksissa kansalliset parlamentit ovat vastahakoisia ottamaan uusia aiheita HVK : n asialistalle .
Toinen kysymykseni on tarkoitettu komission jäsen Barnierille .
Se koskee komission aloitetta .
Monien muiden tavoin olen arvostellut tuota aloitetta : mielestäni komission olisi pitänyt mennä pitemmälle Helsingin Eurooppa-neuvostossa .
Toisaalta komissio on nähdäkseni myös tehnyt erinomaista työtä , aivan riippumatta siitä , kannatanko niitä ratkaisuja , joita 26. päivänä hyväksytyssä lausunnossa esitetään , vai en .
Mutta mistä syystä komissio tyytyy pelkästään toteamaan , että mukaan voidaan ottaa muitakin aiheita , erityisesti perusoikeuskirjaan sekä yhteiseen ulko- ja turvallisuuspolitiikkaan liittyviä kysymyksiä ?
Haluaisinkin haastaa komission tässä vaiheessa pohtimaan sen jo esille tuomien ja varsin ansiokkaasti kehittelemien ehdotusten lisäksi muitakin aiheita , jotka kenties voidaan myöhemmin lisätä esityslistalle ja jotka saattavat myötävaikuttaa neuvottelujen onnistumiseen .
Arvoisa puhemies , päätän puheenvuoroni toivottamalla onnea Portugalin puheenjohtajakaudelle .
Tehtävä ei ole helppo , mutta tiedämme sen olevan hyvissä käsissä .
Arvoisa puhemies , ei ole todellakaan mitenkään uutta , että sanomme Euroopan unionin olevan tienhaarassa .
Niin on sanottu jo monessa yhteydessä .
Tällä kertaa se on kuitenkin totta : olemme panneet alulle - mikä on jotain todella myönteistä yhtenäisvaluutan käyttöönoton ja laajentuminen on edessämme .
Kysymys onkin tämä : olemmeko valmiita laajentumaan vai emme ?
Aiommeko laajentaa unionia sitä syventämättä vai aiommeko laajentaa unionia sitä syventämällä ?
Tästä on nyt kysymys ja tähän suuntaan menevät kaikki keskustelut , jotka koskevat hallitustenvälistä konferenssia , sen esityslistaa ja toimintatapaa .
On selvää , että neuvosto ei tällä hetkellä kannata laajentumista unionia syventämällä .
Tämä on vaarallista laajentumisen kannalta .
Se on vaarallista , tarkastellaanpa poliittista unionia mistä näkökulmasta tahansa , ja tietenkin kansalaisten on vaikea ymmärtää sitä .
Neuvoston on otettava huomioon , että jos haluamme , että Euroopan unionin tulevaisuus riippuu vahvalle perustalle rakennetusta laajentumisesta , on seuraavassa hallitustenvälisessä konferenssissa mentävä paljon pitemmälle .
Neuvosto kuulee parlamenttia ja me annamme sille lausuntomme .
Haluamme hallitustenvälisen konferenssin , mutta emme tällaista .
Onko HVK pakko järjestää ?
Totta kai , ilman muuta .
Ei kuitenkaan tällaista hallitustenvälistä konferenssia .
Esityslistaa on laajennettava huomattavasti , HVK : ssa käsiteltävien asioiden osalta on oltava paljon rohkeampia , ja on myös oltava paljon avoimempia ja paljon demokraattisempia .
Demokraattisemmalla tarkoitetaan sitä , että parlamentille annetaan enemmän mahdollisuuksia osallistua , että komission annetaan käyttää vieläkin enemmän kyllä , enemmän aloiteoikeuttaan .
Epäilemättä se merkitsee myös selkeiden tavoitteiden asettamista .
Funktionaalisen toimintatavan aika on ohi , oli se sitten hyvä tai huono asia .
Tähän saakka olemme soveltaneet funktionaalista toimintatapaa .
Olemmeko saaneet aikaan tuloksia ?
Kyllä , mutta kyse onkin siitä , että otamme suuren harppauksen eteenpäin , ja mitä politiikkaan tulee , arvoisa neuvoston puheenjohtaja , tämä tarkoittaa sitä , että muut yhteisön jäsenet on saatava vakuuttuneiksi siitä , että leikistä luopuminen olisi nyt pahinta mitä voimme tehdä .
Arvoisa puhemies , hyvät jäsenet , olen kuunnellut erittäin tarkkaavaisena ja hyvin kiinnostuneena tätä keskustelua , joten haluaisin nyt sen loppuvaiheessa esittää joitakin huomioita niiden suuntaviivojen tai puheiden täydennykseksi , joita minulla on ollut kunnia esittää ja pitää teille viime viikkoina komission puheenjohtaja Prodin rinnalla .
Arvoisa puhemies , hyvät parlamentin jäsenet , kaksi esittelijäänne , jäsenet Dimitrakopoulos ja Leinen , ovat ehdottaneet mietinnössään jonka he esittelivät äärimmäisen seikkaperäisen ja perusteellisen työnsä jälkeen , että Euroopan parlamentti hyväksyisi muodollisen lausunnon Euroopan unionista tehdyn sopimuksen 48 artiklan mukaisesti , jolloin tuon lausunnon hyväksyminen takaisi sen , että hallitustenvälinen konferenssi pääsisi tosiasiallisesti käynnistymään 14. helmikuuta , kuten puheenjohtajavaltio Portugali on ehdottanut .
Me olisimme tällöin omasta puolestamme tyytyväisiä siihen sillä mehän olemme niin ikään antaneet lausunnon , joka meidän oletetaan antavan Euroopan unionista tehdyn sopimuksen samaisessa 48 artiklassa , että tuo konferenssi pääsisikin alkamaan vieläpä suunniteltua aikaisemmin .
Me tiedämme , minä tiedän , että kaikki tulevat viikot ovat tärkeitä .
Haluaisin esittää joitakin huomioita nyt , kun olen tutustunut lausuntoluonnokseen ja kuunnellut eri puolueryhmien puhujia .
Ensinnäkin komissio ymmärtää , hyvät parlamentin jäsenet , pelon , jota jotkut teistä ovat ilmoittaneet tuntevansa HVK : n esityslistan laajentamisesta .
Ymmärrän tämän pelon ja hädän asialistan rajoittavuudesta , mutta kuitenkin minusta näyttää siltä , että voimme työskennellä Helsingissä sovittujen valtuuksien perusteella , kuten totesin Helsingin Eurooppa-neuvoston jälkeisenä päivänä perussopimus- , työjärjestys- ja toimielinasioiden valiokunnassa .
Komissio on itse uurastanut oman lausuntonsa eteen juuri tuossa hengessä ja edellä mainitsemieni valtuuksien puitteissa sekä hyödyntänyt samalla niiden tarjoamia mahdollisuuksia joka sanaa myöten .
Emme ole sidottuja niihin kolmeen asiaan , joita kutsutaan virheellisesti tosin Amsterdamissa ratkaisematta jääneiksi kysymyksiksi , " tähteiksi " .
Richard Corbettin tavoin en myöskään minä pidä tuosta sanasta " tähteet " , josta saa sellaisen kuvan , että kyse olisi kolmesta vähäpätöisestä tai merkityksettömästä asiasta .
Kyse on kuitenkin kolmesta äärimmäisen vakavasta ja tärkeästä sekä vaikeasta asiasta , niin vaikeasta , että Amsterdamissa ei löytynyt yhteistä poliittista rohkeutta niiden perusteelliseen käsittelyyn .
Omasta puolestamme toteaisin vastaan tuota pikaa jäsen Segurolle , joka kysyi tästä asiasta , ettemme ole tyytyneet noihin kolmeen aiheeseen , vaikka ne ovatkin mielestäni ensisijaisen tärkeitä ja vaikka niitä onkin nyt käsiteltävä .
Hyvä jäsen Seguro , ne ovat asioita , joita HVK : ssa on käsiteltävä ensimmäiseksi , mutta ne eivät toki ole ainoita .
Olemme käsitelleet myös muita aiheita ja esittäneet ajatuksemme siitä , että tuossa konferenssissa olisi ensin puheenjohtajavaltio Portugalin ja sittemmin puheenjohtajavaltio Ranskan niin halutessa käsiteltävä muitakin aiheita , kun otamme huomioon tämän laajentumista edeltävän ajan merkityksen .
Olemme valmiita yhteistyöhön , olipa kyse sitten unionin perusoikeuskirjasta jonka valmistelut on jo aloitettu , yhteisestä ulko- ja turvallisuuspolitiikasta sekä puolustuspolitiikasta käytyjen neuvottelujen vaikutuksista toimielimiin , tai sitten eräästä äärimmäisen vaikeasta aiheesta , jonka parissa työskentelemme edelleen , eli perussopimusten uudistamisesta .
Olen kuullut paljon huomautuksia komission lausunnosta , jossa otettiin esille kaikki edellä mainitut kysymykset ja jossa niitä käsiteltiin hyvinkin perusteellisesti .
Siinä esiteltiin myös seikkaperäisesti uusia artikloja koskevat luonnokset , mutta kukaan ei ole väittänyt , että olisimme ylittäneet Helsingissä sovittuja valtuuksia .
Näin ollen tämä on todiste siitä , että jos noudatamme noita valtuuksia sanasta sanaan ja hyödynnämme kaikkia siihen sisältyviä ehdotuksia , voimme päästä asioiden ytimeen .
Ministeri Seixas da Costa on käsittääkseni samaa mieltä Euroopan parlamentin osallistumisesta konferenssin työskentelyyn , sillä meillähän on yhteisiä kokemuksia , joten sanoisin teidän toimivan väärin , jos sivuutatte mietintä- ja neuvotteluryhmän , jossa kaksi edustajaanne , professori Tsatsos ja jäsen Elmar Brok , tulevat työskentelemään .
Sovimme luonnollisesti viimeisistä jäljellä olevista kysymyksistä , kuten aina , kun on kyse toimielimiä koskevista neuvotteluista , ja olenkin sitä mieltä , että tämä on hyvä järjestely neuvoston ja erityisesti valtioiden ja hallitusten päämiehistä joiden käsissä tuon konferenssin onnistuminen on koostuvan neuvoston kannalta .
Huomauttaisin muuten tässä ohimennen , että komission puheenjohtaja Prodi osallistuu tuohon neuvoston kokoukseen ja että hän aikoo valtioiden ja hallitusten päämiesten rinnalla käyttää hyväkseen asemaansa erityisesti neuvottelujen loppuvaiheessa .
Neuvoston on kuitenkin valmistauduttava niihin huolellisesti .
Näin ollen meidän ei pidä , hyvät parlamentin jäsenet , sivuuttaa tuota valmistelu- ja viimeistelytyötä , sillä tiedän Amsterdamissa saatujen kokemusten perusteella , että sillä on tärkeä ja hyödyllinen merkitys ja ettei siinä tyydytä yksistään teknisiin täsmennyksiin .
Uskon , että ulkoministereiden henkilökohtaiset edustajat , teidän kaksi edustajaanne sekä minä komission edustajana pääsemme asioiden ytimeen , mutta viimeisistä jäljellä olevista kysymyksistä on sovittava vasta myöhemmin , toisilla foorumeilla , joihin osallistumme niin ikään .
Hyvät parlamentin jäsenet , konferenssissa ei ole tärkeää ainoastaan neuvottelijoiden asema , vaan heidän puheidensa sisältö .
Haluaisinkin nyt muistuttaa Amsterdamia edeltäneiden kokemusten perusteella jälleen kerran täällä parlamentissa , että olipa Euroopan parlamenttia edustaneille jäsenille ennen Amsterdamin neuvotteluja myönnetty asema kuinka epämääräinen tai puutteellinen tahansa , niin jäsenten Guigou ja Brok puheiden sisällöllä oli suuri merkitys kyseisissä neuvotteluissa .
Olen vakuuttunut siitä , että sama pätee myös tulevaisuudessa , ja omalta osaltani ja asemani minulle suomin valtuuksin aion pitää huolen siitä , että kahden edustajanne esittämiä ajatuksia kuunnellaan ja että ne otetaan huomioon koko neuvottelujen ajan .
Olen varma , ettei Euroopan parlamentti eikä niin muodoin komissiokaan joudu tyytymään neuvotteluissa sivustakatsojan asemaan .
Hyvät parlamentin jäsenet , odotammekin nyt hyvin kiinnostuneina lopullista lausuntoanne , jossa täsmentänette Euroopan parlamentin ensisijaiset tehtävät ja konkreettiset ehdotukset neuvotteluja varten .
On erittäin tärkeää , että molemmat neuvotteluihin osallistuvat Euroopan toimielimet , eli komissio ja Euroopan parlamentti , kertoisivat neuvoston jäsenten rinnalla selväsanaisesti ja säännöllisesti unionin kansalaisille tuon konferenssin haasteista sekä siitä , millaisia ratkaisuja suosittelemme Euroopan toimielinten edustajina , joiden tehtävänä on pitää huoli siitä , että laajentunut unioni toimisi moitteettomasti ja kaikkien yhteiseksi eduksi .
Hyvät parlamentin jäsenet , komissio aikoo siis lähikuukausina työskennellä tiiviissä yhteistyössä ja hyvässä sovussa molempien edustajienne , professori Tsatsosin ja jäsen Elmar Brokin kanssa , jotta voimme tarpeen vaatiessa lähentää näkökantojamme .
Mielipiteemme ja kantamme eivät luultavasti aina mene yksiin , ja erimielisyyksiä tulee epäilemättä , mutta se on aivan tavallista .
Tärkeää on nyt jonkinasteisen yhtenäisyyden saavuttaminen , ja olenkin heti kollegioon tulostani asti sitoutunut ponnistelemaan tuon yhtenäisyyden saavuttamiseksi .
Näin ollen meillä on sekä halua että kunnianhimoa päästä samalle aaltopituudelle lukuisten eri aiheiden käsittelyssä sekä nostaa neuvottelujen tasoa .
Neuvottelut eivät ole mikään sattuma , sillä toistan tämän olemme käsittääkseni asettaneet niille samankaltaisia tavoitteita ja olemme kaikki sitä mieltä , että ne merkitsevät totuuden hetkeä Euroopan unionille .
Arvoisa puhemies , haluaisin lopuksi esittää nopeasti kolme lisähuomautusta .
Ensinnäkin voidakseni onnitella ja kiittää jäsen Napolitanoa ja perussopimus- , työjärjestys- ja toimielinasioiden valiokuntaa eilen tehdystä ja kansallisten parlamenttien toimivaltaiset edustajat yhteen koonneesta äärimmäisen voimakkaasta ja omaperäisestä aloitteesta , sekä perussopimusvaliokuntaa ja komissiota ensimmäisestä yhteisestä keskustelusta .
Kansallisten parlamenttien , Euroopan parlamentin ja meidän , komission , välisemme vuoropuhelu on äärimmäisen tärkeä .
Olen sitä paitsi sanonut , että otan itse osaa tuohon vuoropuheluun vierailemalla jokaisen jäsenvaltion parlamentissa .
Huomenna on Lontoon vuoro .
Kahden viikon kuluttua matkustan Berliiniin .
Kolmen viikon kuluttua olen Pariisissa ja jatkan tällä tavoin sekä käyn komission jäsenenä vuoron perään kaikissa pääkaupungeissa ottaakseni osaa vuoropuheluun .
Minusta on erittäin myönteistä , että olette tehneet tuon aloitteen , ja haluankin kiittää teitä siitä .
Toiseksi haluan kiittää puheenjohtajavaltio Portugalia , erityisesti ministeri Seixas da Costaa , hänen päättäväisyydestään .
Tuo päättäväisyys käy muuten hyvin ilmi hänen äskeisistä sanoistaan , samoin kuten myös hänen toiveensa siitä , ettei Portugalilla voi olla vain välittäjän asemaa sen puheenjohtajakaudella .
Portugali nimittäin itse aloittaa neuvottelut .
Tiedämme hyvin , ettei niitä saada päätökseen puolessa vuodessa ja että puheenjohtajuus siirtyy seuraavaksi Ranskalle .
Neuvottelujen toivotaan päättyvän ennen vuoden 2000 loppua .
Niiden toivotaan paitsi päättyvän niin myös onnistuvan , mikä ei ole ollenkaan sama asia .
Neuvottelujen loppuun saattaminen ja niiden onnistuminen ovat kaksi eri asiaa .
Puheenjohtajuudessa tapahtuu vuoronvaihto , mutta olot , joissa te itse , arvoisa puhemies , suoritatte puheenjohtajavaltio Portugalin kanssa tuon vuoronvaihdon , ovat äärimmäisen tärkeitä , samoin kuten niiden luonne .
Äärimmäisen suuri merkitys onkin juuri koko sillä työllä , jota teemme lähikuukausien ajan erityisesti teidän johdollanne .
Luotamme vahvasti tapaan ja meillä on myös suuria odotuksia tuosta tavasta , jolla puheenjohtajavaltiona toimiva pieni maa , Portugali tosin maan pienuus ei sulje pois sitä , etteikö sillä voisi tai pitäisikin olla suurisuuntaisia pyrkimyksiä suorittaa mallikkaasti tehtävänsä neuvoston puheenjohtajavaltiona .
Luottamukseni puheenjohtajavaltio Portugalin pyrkimyksiin ja siihen erittäin päättäväiseen tapaan , jolla se johtaa neuvotteluja , on saanut vahvistusta , kun olen kuunnellut Portugalin pääministeri Guterresia , ulkoministeriä sekä teitä .
Portugali voi luottaa komission yhteistyökumppanuuteen lähikuukausina .
Lopuksi haluaisin todeta uudelleen , että meidän on edelleen ponnisteltava voimakkaasti tehdäksemme neuvottelujen aiheet ymmärrettäviksi kansalaisille .
Aiheet ovat vaikeatajuisia .
Poliittiset ja toimielinjärjestelmiä koskevat kysymykset ovat juuri sellaisia , joiden selittäminen ei aina ole helppoa .
Euroopan parlamentin jäsenten , ministereiden ja komission jäsenten on sitä suuremmallakin syyllä uhrattava jonkin verran aikaa selvittääkseen niitä kansalaisille julkisissa keskusteluissa .
Hyvät parlamentin jäsenet , komissio tekee omasta puolestaan aloitteita tuon julkisen keskustelun aloittamiseksi ja elävöittämiseksi .
 
Rajat ylittävä palvelujen tarjoaminen Esityslistalla on seuraavana yhteiskeskustelu seuraavista mietinnöistä : Bergerin laatima oikeudellisten ja sisämarkkina-asioiden valiokunnan mietintö ( A5-0007 / 2000 ) ehdotuksesta Euroopan parlamentin ja neuvoston direktiiviksi kolmansien maiden kansalaisten palkattuina työntekijöinä lähettämisen ehdoista rajat ylittävien palvelujen tarjoamisen puitteissa ( KOM ( 1999 ) 3 - C4-0095 / 1999 - 1999 / 0012 ( COD ) ) , Bergerin laatima oikeudellisten ja sisämarkkina-asioiden valiokunnan mietintö ( A5-0012 / 2000 ) ehdotuksesta neuvoston direktiiviksi rajat ylittävän palvelujen tarjoamisen vapauden laajentamisesta koskemaan yhteisöön sijoittautuneita kolmansien maiden kansalaisia ( KOM ( 1999 ) 3 - C4-0096 / 1999 - 1999 / 0013 ( CNS ) ) . - ( DE ) Arvoisa puhemies , arvoisa komission jäsen , arvoisat kollegat , minun on ensinnäkin pyydettävä anteeksi , että ääneni on jo hieman rasittunut tänään , mutta itävaltalaisena parlamentin jäsenenä olen joutunut selittämään ja puhumaan tänään paljon .
Haluaisin kiittää aluksi komissiota lämpimästi sen tekemästä aloitteesta ja näistä molemmista direktiiviehdotuksista , joista keskustelemme tänään täällä parlamentissa .
Komissio paikkaa täten kaksi sisämarkkinoissa olevaa huomattavaa aukkoa , jotka ovat erittäin merkittäviä eurooppalaiselle taloudelle ja Euroopan unionissa palkattuina työntekijöinä tai itsenäisinä ammatinharjoittajina työskenteleville viidelle miljoonalle kolmannen maan kansalaiselle .
Tämänhetkinen tilanne , ja se pitäisi tehdä vielä kerran selväksi , on sellainen , että palkattujen työntekijöiden osalta on tosin olemassa Euroopan yhteisöjen tuomioistuimen antamia tuomioita , erityisesti tuomio " Rush Portuguesan " tapauksessa ja " Vander Elst " -tuomio .
Ne ovat tosin tehneet selväksi , että palvelujen tarjoamisen vapauden on sallittava se , että kolmannen maan kansalainen palkataan työntekijäksi rajat ylittäviä palveluja varten ja että tämä voidaan tehdä myös ilman työlupia .
Euroopan yhteisöjen tuomioistuin ei kuitenkaan käsitellyt tarkasti viisumi- ja oleskeluehtoja , eivätkä myöskään jäsenvaltiot voineet siten selvittää tätä kysymystä .
Kaikki jäsenvaltiot eivät ole kuitenkaan noudattaneet tuomioistuimen päätöksiä myöskään työluvan poisjäämisen osalta ja pitävät edelleen voimassa lukuisia rajat ylittäviä palveluja koskevia luvattomia esteitä .
Esteitä , joiden voittaminen on usein mahdotonta erityisesti pienemmille yrityksille .
Itsenäisten ammatinharjoittajien kohdalla tilanne on sellainen , että nykyinen yhteisön oikeussäännöstö ei sisällä kolmannen maan kansalaiselle oikeutta tarjota rajat ylittäviä palveluja .
Tältä osin tarvitaan joka tapauksessa lainsäädäntötoimi .
Molempien direktiiviehdotusten tavoitteena on helpottaa EU : n yritysten vapautta tarjota palveluja .
Kyse ei ole kolmannen maan kansalaisten alkuperäisistä oikeuksista , jotka muotoillaan vapaan liikkuvuuden periaatteen mukaan .
Kaikki säädökset , maahantulo ja oleskelulupaan liittyvät kysymykset on nähtävä osana tätä palvelujen tarjoamisen vapautta .
Minä ja minun mukanani Euroopan parlamentin oikeudellisten ja sisämarkkina-asioiden valiokunta olemme siksi sitä mieltä , että komission valitsemat oikeusperustat ovat oikeita ja neuvoston oikeudellisen yksikön lausunnossa esitetty vastakkainen mielipide väärä .
En näe siksi myöskään mitään varsinaista oikeudellista estettä sille , että molemmat direktiiviehdotukset käsitellään neuvostossa nopeasti .
Olen myös sitä mieltä , että parlamentin ehdottamien tarkistusten on määrä helpottaa direktiivien hyväksymistä neuvostossa komission ehdotukseen nähden .
Monet tarkistusehdotuksistamme juontuvat epäilyksistä , joita myös neuvostossa on ilmaistu , ja me yritämme hälventää näitä epäilyksiä toimeksiannolla , jonka voimassa oleva lainsäädäntö ja taloudellinen järki meille antavat .
Mitä tulee erityisesti myös ehdotusten hyväksymiseen neuvostossa , voin vain vedota komissioon , että se hyväksyisi parlamentin hyväksymät tarkistukset mahdollisimman täydellisesti , vaikka ne poikkeavatkin osaksi suuresti komission alkuperäisistä ehdotuksista .
Olen erittäin vakuuttunut siitä , että voimme päästä tältä pohjalta neuvostossa helpommin yksimielisyyteen .
Nyt niihin tärkeimpiin tarkistuksiin , joita me ehdotamme .
Olennainen ero on siinä , että meidän ehdotukseemme ei sisälly " palvelujen tarjoamisen kortti plus jokaista yksittäistä toimeksiantoa koskeva ilmoitus " -järjestelmän sijaan mitään muuta mahdollisuutta siihen , että jokaisesta yksittäisestä toimeksiannosta voidaan vaatia ilmoittamaan etukäteen vastaanottajavaltiolle .
Tämä järjestelmä tuntuu meistä käytännössä huonolta .
Korvauksena siitä kaikki mahdolliset esteet on kuitenkin oltava poistettu ennen palvelujen tarjoamisen kortin laatimista ja , toisin kuin komission ehdotuksessa , hakijan on täytettävä tiukennetut edellytykset palvelujen tarjoamisen kortin laatimiselle .
Hakijan on täytettävä säännönmukaisen toimen , laillisen oleskelun ja vakuutussuojan vaatimukset paitsi kortin laatimisen ajankohtana , myös kortin koko voimassaoloajan ja kolme kuukautta sen jälkeen .
Tällä on tarkoitus antaa vastaanottajavaltiolle takuut siitä , että palkattu työntekijä tai myös itsenäinen ammatinharjoittaja myös palaa suoritetun toimeksiannon jälkeen takaisin lähettäjävaltioon ja että hänet on vakuutettu sairauden ja työtapaturman varalta .
Maahantulo ja oleskelulupaan liittyvä tilanne on myös selvitettävä ennen palvelujen tarjoamisen kortin laatimista , tarkemmin sanottuna vastustusmenettelyssä .
Aikomuksenamme on , että palvelujen tarjoamisen EU-korttia ei tarvitse hakea pelkästään kaikkia jäsenvaltioita varten , vaan sitä voidaan hakea myös yksittäistä jäsenvaltiota varten .
Mielestäni tämä järjestelmä vastaa myös paremmin käytännön tarpeita .
Samaa toivon ehdotukselta alentaa edeltävän toimen vähimmäiskestoa kolmeen kuukauteen ja määrittää palvelujen tarjoamisen kortin voimassaoloaika joustavasti edeltävän toimen keston mukaan .
Me pidämme kuitenkin kiinni siitä , että palvelujen tarjoamisen kortin pisin mahdollinen voimassaoloaika on 12 kuukautta .
Itsenäisten ammatinharjoittajien kohdalla ehdotamme jo kuvattujen tarkistusehdotusten lisäksi sitä , että asuinpaikkakriteeriä on tiukennettava ja että järjestelmään sisällytetään mahdollisuus käsitellä mahdollisia näennäisesti itsenäisen ammatinharjoittamisen avulla tehtäviä väärinkäytöksiä .
Haluaisin käsitellä myös lyhyesti esitettyjä tarkistusehdotuksia , jotka menevät oikeudellisten ja sisämarkkina-asioiden valiokunnan tarkistusehdotuksia pitemmälle .
Haluaisin tietysti myös sanoa , että tuen edelleenkin kaikkia oikeudellisia asioita käsittelevän valiokunnan esittämiä ja siellä yksimielisesti hyväksyttyjä tarkistusehdotuksia .
Olen itse esittänyt ryhmäni nimissä neljä tarkistusehdotusta , jotka koskevat pääasiassa neuvoston päätöksen oikeaa lainaustapaa .
Minun on sanottava , että olen saanut tältä osin parlamentin yksiköiltä äärimmäisen ristiriitaisia lausuntoja siitä , miten tätä neuvoston päätöstä tulisi sitten lainata oikein .
Pelkästään numerolla , pelkästään päivämäärällä vai molemmilla , ja miten perusteellisesti neuvoston päätöstä lainataan .
Parlamentin yksiköt peruuttivat kaksi tarkistusehdotusta , koska niiden sisältö on kuulemma otettu jo huomioon mietinnössä .
Peruutan kaksi muuta tarkistusehdotusta - ne ovat tarkistus 18 itsenäisiä ammatinharjoittajia koskevassa mietinnössä ja tarkistus 21 palkattuja työntekijöitä koskevassa mietinnössä .
Voin vain vedota puheenjohtajakokoukseen , että siellä päästäisiin mahdollisimman pian sopimukseen siitä , miten komitologia-asiassa tulisi sitten menetellä ja miten lainata oikein .
Se helpottaisi jatkossa mietinnön esittelijöiden elämää parlamentissa huomattavasti .
Näiden lisäksi on esitetty molempia jäsen de Palacion mietintöjä koskeva tarkistusehdotus .
Minun on valitettavasti sanottava , että en voi tukea tätä tarkistusehdotusta , koska se muuttaa olennaisesti sitä lopputulosta , johon päädyimme oikeudellisten ja sisämarkkina-asioiden valiokunnassa yksimielisesti , ja haluaisin pitää kiinni siitä lopputuloksesta , johon pääsimme oikeudellisia asioita käsittelevässä valiokunnassa yhdessä pitkien keskustelujen jälkeen .
Kiitän lopuksi kaikkia niitä kollegoita , jotka ovat tukeneet minua oikeudellisia asioita käsittelevässä valiokunnassa näiden ei kovinkaan helppojen mietintöjen osalta .
Haluaisin mainita erityisesti kollega Wielandin , jolla on varjoesittelijän epäkiitollinen rooli ja joka osallistui mietinnön laatimiseen paljon tavallista enemmän erittäin hyvillä ja rakentavilla ajatuksilla saamatta silti mietinnön esittelijälle annettavaa kunniaa .
Haluan siksi mainita hänet tässä yhteydessä erityisesti ! .
( NL ) Arvoisa puhemies , olen iloinen siitä , että olen saanut tilaisuuden tehdä esittelijä Bergerin puheenvuoron jälkeen muutaman alustavan huomautuksen , minkä jälkeen luonnollisesti kuuntelen hyvin kiinnostuneena seuraavia puhujia , ja jos sallitte , arvoisa puhemies , haluaisin käsitellä keskustelun lopussa lähemmin yksittäisiä tarkistuksia .
Haluaisin sanoa , että komissio on hyvin iloinen siitä , että Euroopan parlamentti tukee kahta ehdotusta , jotka koskevat palvelujen tarjoamisen vapautta ja kolmansista maista tulevia työntekijöitä .
Tämä on keskustelun aiheena .
Olen erityisen kiitollinen työstä , jota jäsen Berger on tehnyt käsiteltäessä näitä ehdotuksia , jotka ovat poliittisesti arkaluonteisia ja juridinen haaste .
Haluaisin myös kiittää sydämellisesti Palaciota hänen tärkeästä osuudestaan oikeudellisten ja sisämarkkina-asioiden valiokunnan puheenjohtajana .
Komissio on erityisen iloinen parlamentin ehdotuksista , jotka koskevat tehokkaampaa menettelyä myönnettäessä palvelujen tarjoamisen EY-korttia .
Jos tarjotaan mahdollisuus siihen , että palvelujen tarjoamisen EY-korttia voidaan hakea yhdestä tai useammasta jäsenvaltiosta tai kaikista jäsenvaltioista , menettelystä tulee vielä joustavampi .
Komissio hyväksyy myös ehdotuksen , joka koskee kortin joustavaa voimassaoloaikaa .
Pidän kuitenkin kolmen kuukauden työskentelyjaksoa riittämättömänä näyttönä siitä , että työntekijä on asettunut johonkin jäsenvaltioon .
Komissio voi myös hyväksyä määräyksen , joka koskee sellaisia tapauksia , että palvelujen tarjoajan ja sen työntekijöiden välinen työsopimus sanotaan yllättäen irti .
Tehokkaaseen menettelyyn korttia myönnettäessä kuuluu se , että yritykset , jotka tarjoavat rajat ylittäviä palveluja , voivat myös todellakin käyttää sisämarkkinoihin perustuvia oikeuksiaan .
Meistä vaikuttaa liioitellulta , että muut jäsenvaltiot saavat mahdollisuuden valvoa säännöllisesti kortin myöntämistä yleistä järjestystä silmällä pitäen .
Kolmannen maan kansalaisen , jolla on jossakin jäsenvaltiossa laillinen asema , täytyy toki päästä muihin jäsenvaltioihin .
Tämä ei estä näitä jäsenvaltioita ryhtymästä järjestystoimiin ehdotetun ilmoitusvelvollisuuden puitteissa .
Komissio ei voi myöskään hyväksyä ehdotusta siitä , että laillisen aseman jäsenvaltiossa kuuluisi olla voimassa kolme kuukautta kortin voimassaoloajan jälkeen .
Ei ole hyväksyttävää , että kolmannen maan kansalainen jää palvelun tarjoamisen jälkeen pitemmäksi ajaksi vastaanottaneeseen jäsenvaltioon .
Siksi komissio kannattaa näiden molempien näkökohtien yhteydessä Palacion tarkistusta 22 .
Mitä tulee toiseen ehdotukseen , komissio ymmärtää toiveen siitä , että täytyy olla selvää , mitä itsenäisellä ammatinharjoittajalla tarkoitetaan , ja komissio haluaa löytää muutetussa ehdotuksessa ratkaisun tähän asiaan .
Tässä oli muutama alustava huomautus tärkeimmistä tarkistuksista .
Toivon , että saan teiltä vielä keskustelun lopussa , kun kaikki ovat pitäneet puheenvuoronsa , tilaisuuden tarkastella eri tarkistuksia .
Arvoisa puhemies , hyvät parlamentin jäsenet , PPE-ryhmä tulee hyväksymään huomenna suurella enemmistöllä oikeudellisia asioita käsittelevän valiokunnan tarkistusehdotukset ja myös muutetun tekstiversion .
Keskityn käsittelemään esityksessäni kahta alaa .
Toinen niistä on kysymys , mitä tämän direktiivin on ylipäätään tarkoitus saada aikaan - saada aikaan sanan varsinaisessa merkityksessä .
Meillä on toisaalta talouden ja myös yksilön edut .
Lähden esityksessäni ensinnäkin siitä , että kyse on rehellisistä ja kunniallisista työtätekevistä ihmisistä .
Toisaalta meillä on jäsenvaltioiden edut , ja jäsenvaltioiden on oletettava asianomaisten kohdalla ehkä myös sitä , että kyseessä on pahin mahdollinen tapaus .
Jos me noudatamme toista ääripäätä eli jäsenvaltioiden etuja , silloin on varsin todennäköisesti olemassa hyvät syyt siihen , että tämän kortin esteet asetetaan suhteellisen korkealle .
Sen lisäksi on olemassa syitä ottaa ilmoitusvelvollisuudet käyttöön varhaisessa vaiheessa tästä kortista huolimatta .
Jos noudatan toista ääripäätä , siis mahdollisimman vähän esteitä , vaarana on , että tässä menettelyssä ei säädetä lainkaan lakeja , koska jäsenvaltiot eivät nimittäin hyväksy tätä direktiiviä .
Olen siis loppujen lopuksi joko tilanteessa , jossa minulla on tosin direktiivi palvelujen tarjoamisen korttia varten , mutta korttia ei ole tosiasiallisesti kenelläkään , koska talouden esteet ovat hyvin korkeat .
Toisessa tapauksessa minulla ei ole minkäänlaista direktiiviä .
Kummatkaan lopputulokset eivät voi olla tyydyttäviä .
Tämä on ehkä myös syy siihen , että korttia koskevat neuvottelut ovat jumiutuneet myös neuvostossa , kuten kuulemme .
Me olemme nyt yrittäneet löytää rajahyödyn molempien intressien - yleisen järjestyksen ja mahdollisimman helpon ratkaisun löytämisen - välillä .
Me haluamme ratkaisun , jossa taloudelle asetetaan tiettyjä esteitä , mutta jossa järjestelmää on mahdollisimman helppo soveltaa sitten , kun nämä esteet on voitettu .
Me haluamme siksi , että palvelujen tarjoamisen korttia haetaan yhtä tai useampaa jäsenvaltiota varten .
Kun ranskalainen yritys sanoo , että meillä on työntekijä , jonka on työskenneltävä jatkuvasti Tanskassa ja vain Tanskassa , silloin tätä palvelujen tarjoamisen korttia on voitava hakea myös pelkästään Tanskaa varten .
Silloin kortin hakemiseen liittyvät byrokraattiset esteet ovat matalammat .
Vastavetona haluamme kuitenkin , ettei työntekijän lähettämisestä tarvitse enää ilmoittaa etukäteen , vaan työntekijällä on enää mukanaan vain syy toisessa jäsenvaltiossa työskentelyyn , esimerkiksi sen perustana olevan sopimuksen muodossa .
Siksi minun on myös sanottava , että kannatan lopulta oikeudellisia asioita käsittelevän valiokunnan tarkistusehdotuksia .
Ehkä myös komissiossa vallitsee vielä tietynlainen väärinymmärrys asiasta .
Me haluamme , että asiassa päästään hyvin joustavaan ratkaisuun .
Kun yksi jäsenvaltio kertoo , että meillä on yhtäkkiä ongelmia , koska kyseessä oleva henkilö on syyllistynyt taskuvarkauteen , että meillä on ongelmia , ja tämä palvelujen tarjoamisen kortti on laadittu meidän maatamme varten , yksittäinen maa voi silloin tavallaan peruuttaa palvelujen tarjoamisen kortin voimassaoloajan joustavasti ja järkevästi niiden syiden nojalla , joita tämä direktiivi antaa .
Sallikaa minun käsitellä vielä aivan lyhyesti erästä toista alaa .
Useimmat , jotka ovat käsitelleet tätä direktiiviä tähän asti , ovat juristeja .
Me kaikki tiedämme , että edelleen on olemassa erilaisia sopimusosia , osaksi erittäin vanhoja sellaisia , joiden nimi on vielä EY .
Me tiedämme , että tämä direktiivi perustuu EY : n lainsäädäntöön eikä EU : n lainsäädäntöön .
Me pyrimme kuitenkin ennen vaaleja - neuvosto , komissio , parlamentti , lehdistö , ay-järjestöt ja yhteisöt - siihen , että tästä Euroopasta tulee kansalaiselle helpommin ymmärrettävä .
Me vaadimme kansalaisia ymmärtämään muutoksen EEC : stä EY : ksi ja edelleen EU : ksi .
Kansalainen ymmärtää nyt EU : n .
Me emme tee itsellemme emmekä kansalaiselle palvelusta , jos ristimme tämän yleiseen tietoisuuteen tuotavan tuotteen palvelujen tarjoamisen EY-kortiksi eikä EU-kortiksi .
Kansalaista kiinnostaa EU-maailma , se on hänelle yleisesti tunnustettu ja sitova .
Pyydän neuvostoa ja komissiota pyrkimään tähän .
Arvoisa puhemies , kello on enemmän kuin luulimme , kun suunnittelimme tätä istuntoa , joten olen erittäin lyhytsanainen .
Yksi syy siihen , että olemme myöhässä , on se , että toimme aikaisemmin tänään aivan oikein julki sen , että parlamentti vastustaa kaikenlaista muukalaisvihaa tai rasismia .
Tässä direktiivissä ei toki käsitellä suoranaisesti sitä .
Siinä otetaan huomioon sisämarkkinoiden tarpeet , luodaan joustavuutta ja menetellään järkevästi ja joustavasti , niin että kolmansien maiden kansalaiset voisivat työllistyä sekä työntekijöinä että ammatinharjoittajina .
Näin siinä myös pyritään välttämään se , että muukalaisiin kohdistuu turhia rajoituksia vain siksi , että he ovat muukalaisia .
Suhtaudumme siihen myönteisesti , ja koska säännös on mielestämme järkevä ja asianmukainen , tuemme vapaamielisintä versiota , joka on käsittääksemme sopusoinnussa lainsäädännön kanssa .
Arvoisa puhemies , arvoisa komission jäsen , haluan ensinnäkin korostaa sitä erinomaista työtä , jota ovat tehneet parlamentin jäsen Berger ja koko oikeusasioiden valiokunta , joka on sisällyttänyt tähän direktiiviin innovatiivisia ajatuksia , jotka toivon komission ja neuvoston hyväksyvän .
Olen kuitenkin esittänyt yhtä tarkistusta .
Hyvä parlamentin jäsen Berger , johdanto-osan kappaletta 6 koskevassa tarkistuksessanne 2 otatte esille oikeudellisen varmuuden .
Ensimmäinen kohta , josta olemme eri mieltä on oleskeluluvan jatkaminen kolmella kuukaudella , sillä tämä vain lisää oikeudellista epävarmuutta .
Sanotte johdonmukaisesti olevanne jäsen Wielandin tavoin huolissanne siitä mahdollisuudesta , että työntekijä joutuisi vaikeuksiin sen jälkeen kun hänen työlupansa voimassaoloaika on umpeutunut , mutta minun mielestäni kolmen kuukauden jatkoajalla tätä mahdollisuutta samalla myös lisätään .
Jos palvelujen tarjoamisen EY-kortin voimassaoloaika päättyy tiettynä päivänä , sen täytyy päättyä tuona päivänä .
Oikeudellinen varmuus edellyttää sitä .
Toisaalta tarkistuksen 10 d kohdan osalta , joka koskee ensimmäistä direktiiviä , esitätte , että yleisen turvallisuuden tai yleistä järjestystä koskevien sääntöjen perusteella jäsenvaltio voi vastustaa kortin voimassaoloa .
Direktiivin 4 artiklassa säädetään jo eräistä ennakkovalvontatoimista .
Schengen-säännöstön piiriin kuuluvalle työntekijälle tässä ei ole mitään järkeä , sillä hän on jo käynyt karsinnan läpi päästäkseen ensimmäiseen jäsenvaltioon , ja toinen jäsenvaltio voi oikeudenmukaisesti estää ennakkoon tämän työntekijän pääsyn alueelleen .
Ei siis ole järkevää pitää yllä tätä oikeudellista epävarmuutta .
Minun esittämäni tarkistuksen 22 viimeisessä kappaleessa käsitellään tapauksia , jolloin kyseessä ei ole Schengen-sopimuksen piiriin kuuluva valtio , ja tämä tapaus on siinä otettu huomioon kokonaisvaltaisesti ja mielestäni siten , että oikeudellinen varmuus on suurempi .
Se jäsenvaltioiden valinnanvapaus , jota ehdotatte tarkistuksen 10 e kohdassa , ei ole mielestäni yhdenmukainen tämän erinomaisen mietintönne muun tekstin kanssa .
Näin ollen , pyydän kollegojani tutkimaan tarkistustani huolellisesti ja toivon , että huomenna saamme päätöksen aikaan .
Päällisin puolin näyttää siltä , että näissä kahdessa ehdotuksessa pannaan täytäntöön joitakin menettelymuutoksia , joilla helpotetaan vapaata liikkumista Euroopassa ja reagoidaan esittelijä Bergerin aloituspuheenvuorossaan mainitsemiin viimeaikaisiin oikeusjuttuihin .
Olemme kuitenkin Yhdistyneen kuningaskunnan tapauksessa sitä mieltä , että ne menevät tätäkin pitemmälle tavalla , jota ei voida hyväksyä .
Tämä liittyy osaksi asiasisältöön ja osaksi oikeusperustaan , joka koskee Yhdistyneen kuningaskunnan erityisasemaa .
Perussopimuksiin sisältyvien järjestelyjen nojalla Yhdistyneen kuningaskunnan rajoilla tehtävät tarkastukset säilyvät .
Näissä laeissa ehdotetussa järjestelmässä kolmansien maiden kansalaiset , jotka haluavat siirtyä Yhdistyneeseen kuningaskuntaan kuvattujen menettelyjen nojalla , pystyvät tekemään niin toisen jäsenvaltion myöntämän palvelujen tarjoamisen kortin avulla ja ohittavat näin Yhdistyneen kuningaskunnan rajatarkastukset .
Jos Yhdistyneen kuningaskunnan nykyisiä rajajärjestelyjä on muutettava , sen pitäisi tapahtua Yhdistyneen kuningaskunnan hallituksen ja Yhdistyneen kuningaskunnan parlamentin toimesta eikä ohimennen , en passant , unionin lainsäädäntöprosessissa .
Tästä syystä äänestämme kumpaakin ehdotusta vastaan .
Arvoisa puhemies , arvoisa komission jäsen , hyvät parlamentin jäsenet , haluaisin kiittää ensiksi mietinnön esittelijää ja kollega Wielandia sydämellisesti siitä vaivasta , jota he ovat nähneet tiivistääkseen eri tarkistusehdotukset ja eri intressit niin yhdenmukaisesti tässä mietinnössä .
Nämä kaksi ehdotusta edistävät huomattavasti yhden sisämarkkinoiden neljän ydinperiaatteen , palveluiden vapaan liikkuvuuden toteuttamista .
Rajat ylittäviä palveluja koskeva uusi säädös tulee kiistatta parantamaan sekä sisämarkkinoiden toimintaa että yritysten kilpailu- ja toimintakykyä .
Palvelujen tarjoamisen EU-kortin laatimisen tiukat reunaehdot - ja tältä osin olen yhtä mieltä kollega Wielandin kanssa - ovat välttämättömiä , koska ne palvelevat väärinkäytösten , kuten laittoman maahantulon ja näennäissopimusten , estämistä .
Miksi pidän tätä direktiiviä niin tarpeellisena ?
Kolmesta syystä : EU : ssa työskentelevien kolmansien maiden kansalaisten taloudellisen merkityksen , yritysten kilpailukyvyn ja sisämarkkinoiden kitkattoman toiminnan vuoksi .
Pidän siksi myönteisenä toisaalta tiukkaa kehystä ja vetoan toisaalta siihen , että jäsenvaltioiden suorittamat asianmukaiset valvontatoimet on muotoiltu mahdollisimman tehokkaasti ja yksinkertaisesti .
Lopuksi esitän komissiolle kysymyksen , koska tulen puhumaan tästä yhä uudelleen : tuleeko direktiivi vaikuttamaan haitallisesti liittymisneuvotteluihin ?
Miten 1 artiklaa tulkitaan ja selitetään teidän näkökulmastanne , koska sillä on tärkeä rooli erityisesti liittymisneuvotteluissa ja meidän maassamme , joka rajoittuu useisiin uusiin jäsenvaltioihin ?
Arvoisa puhemies , arvoisa komission jäsen , arvoisat kollegat , tietyt liike-elämässä toimivat henkilöt ovat joutuneet tähän saakka toteamaan , että kahta merkittävistä vapauksista , nimittäin henkilöiden ja palvelujen vapaata liikkuvuutta , ei ole sovellettu heihin .
He ovat itse asiassa vieläkin joutuneet loputtomiin byrokraattisiin maahanmuuttomenettelyihin niissä jäsenvaltioissa , joissa palvelu olisi pitänyt tarjota .
Yhteisön alueella oleskelee noin 13 miljoonaa kolmansien maiden kansalaista .
Vaikka liike-elämässä toimivien henkilöiden tarkkaa määrää ei tiedetä , pidän lähtökohtana sitä , että heidän määränsä ei varmasti ole vähäinen .
Heidän pääsyään unionin alueelle ei ole tähän mennessä säädelty yhteisön oikeudessa .
Kahdessa käsiteltävänä olevassa direktiiviehdotuksessa pyritään edistämään palvelujen vapaata liikkuvuutta sisämarkkinoilla ottamalla käyttöön palvelujen tarjoamisen EY-kortti .
Minusta tässä yhteydessä on tärkeää painottaa , että palvelujen tarjoamisen EY-kortin myöntäminen tapahtuu joustavalla tavalla eli että kortti myönnetään viiden päivän kuluessa siitä , kun on esitetty yksinkertainen selvitys siinä jäsenvaltiossa , jossa palvelu tarjotaan , ja samalla väärinkäytösten torjumiseksi tämän asiakirjan voimassaoloaika on rajoitettu , eikä se ole automaattisesti pidennettävissä .
Olen seurannut kiinnostuneena ajatuksia , joita komission jäsen on esittänyt tästä asiasta .
Myös esitettyjen tarkistusten tutkimisen jälkeen olen todennut , että voimme suurelta osin hyväksyä nämä ajatukset ja että voimme äänestää huomenna sen mukaisesti .
Lopuksi haluaisin kiittää esittelijä Bergeriä siitä , että hän on tutkinut eri tarkistuksia erittäin huolellisesti , ja siten hänen mietintönsä on ollut sisällöltään hyvin merkittävä .
Uskoakseni olemme tällä mietinnöllä ottaneet uuden askeleen kohti sisämarkkinoiden toteutumista . .
( NL ) Arvoisa puhemies , suurkiitokset siitä , että sain teiltä mahdollisuuden käsitellä tarkemmin eri tarkistuksia , ja tässä samalla haluaisin myös sanoa jotakin lordi Inglewoodille niistä huomautuksista , joita hän juuri teki .
Mitä tulee ensimmäiseen ehdotukseen kolmansista maista tulevien työntekijöiden osalta , komissio on valmis hyväksymään tarkistukset 2 , 11 , 12 , 15 , 16 ja 22 .
Myös tarkistukset 7 ja 8 ovat hyväksyttävissä , jos työntekijöiden lähettämisen tilanne vahvistetaan lähettävässä jäsenvaltiossa .
Komissio hyväksyy myös tarkistuksen 11 mutta ei sen sitä osaa , jossa ehdotetaan aikaisemmaksi työskentelyjaksoksi vain kolmea kuukautta .
Selitin tätä asiaa jo hetki sitten .
Myös tarkistus 13 on tervetullut sikäli kuin sen myötä kortin joustavaa voimassaoloaluetta laajennetaan yhdestä jäsenvaltiosta kaikkiin jäsenvaltioihin .
Mitä tulee komitologiaan , myös tarkistukset 14 ja 21 ovat osittain hyväksyttävissä sikäli kuin on kysymys parlamentin oikeuksista .
Olen pahoillani , että minun täytyy sanoa , että komissio ei voi hyväksyä tarkistusta 10 kolmen kuukauden jakson ja kohdejäsenvaltion roolin kannalta .
Komissio tukee tässä asiassa tarkistusta 22 , kuten jo myös aiemmin huomautin .
Muut tarkistukset eivät ole hyväksyttävissä .
Henkilökohtaisesti suhtaudun myönteisesti termiin " palvelujen tarjoamisen EY-kortti " , jota ehdotetaan tarkistuksessa 1 , mutta Amsterdamin sopimus ei salli sellaisen käyttämistä .
Tarkistuksessa 18 viitataan direktiiviin 96 / 71 , joka koskee minimipalkkoja , joita jo sovelletaan , joten muutos ei ole tarpeen .
Jos komissio hyväksyisi tarkistuksen 17 , se tarkoittaisi , että olisi voimassa yksinkertainen ilmoitusvelvollisuus , jos voimassa olevaa korttia ei ole myönnetty .
Tämähän olisi ristiriidassa jäsenvaltioiden yleiseen järjestykseen liittyvien etujen kanssa .
Myöskään tarkistus 19 ei ole hyväksyttävissä , kun otetaan huomioon tarkistusta 10 koskevat näkemykseni .
Komissiolla on sama kanta toiseen ehdotukseen esitetyistä samantyyppisistä tarkistuksista .
Haluan lisätä tähän , että kyseiseen ehdotukseen esitetty tarkistus 10 on täysin hyväksyttävissä .
Mitä tulee tarkistukseen 15 sisältyvän käsitteen " itsenäinen ammatinharjoittaja " määritelmään , komissio huolehtii - kuten aikaisemmin huomautin - asianmukaisesta ratkaisusta , jotta ilmaistut vastalauseet otettaisiin huomioon .
Sitten tulen lordi Inglewoodin tekemään huomautukseen .
Hän viittasi rajavalvontaan , jota Yhdistynyt kuningaskunta harjoittaa , ja haluaisin nyt huomauttaa hänelle , että millään jäsenvaltiolla ei ole , eikä siten myöskään Yhdistyneellä kuningaskunnalla , mitään velvollisuutta poistaa tai muuttaa valvontaa vielä olemassa olevilla rajoilla .
Tämä pätee , kuten sanottu , Yhdistyneeseen kuningaskuntaan .
Tämä pätee myös Belgiaan , jossa tämä näkökohta oli vielä hiljattain tärkeä .
Sitten jäsen Karasin tekemästä huomautuksesta .
Sallinette minun huomauttaa siihen liittyen , että minulla on sellainen vaikutelma , että hän puhuu mahdollisuudesta käyttää Puolasta tulevia työntekijöitä työvoimana hänen kotimaassaan .
Komissio haluaisi tehdä ehdotuksen löytääkseen tähän ongelmaan ratkaisun , joka koskisi kaikkia Euroopan unioniin sijoittautuneita yrityksiä , jotka käyttävät EU : n ulkopuolisista maista tulevia työntekijöitä .
Ongelmana on edelleen , pitäisikö näitä kahta tapausta käsitellä yhdenvertaisesti .
Minusta tuntuu , että tätä kysymystä kuuluu kenties käsitellä Euroopan unionin laajentumista koskevassa keskustelussa eikä tässä keskustelussa .
Komission nimissä haluaisin mielelläni olla jäsen Karasille avuksi , jos hän haluaa lisätietoja tästä todellakin tärkeästä asiasta .
Olen käytettävissä sitä varten .
Lopuksi haluaisin kiittää parlamenttia hyvin rakentavasta keskustelusta , jota on käyty näiden ehdotusten tärkeimmistä näkökohdista , sekä luonnollisesti erityisesti esittelijä Bergeriä .
Kiitoksia , komission jäsen Bolkestein .
Keskustelu on päättynyt .
Äänestys toimitetaan huomenna klo 11.00 .
 
Ensimmäisen oikeusasteen tuomioistuin Esityslistalla on seuraavana Marinhon laatima oikeudellisten ja sisämarkkina-asioiden valiokunnan mietintö ( A5-0003 / 2000 ) I. ehdotuksesta neuvoston päätökseksi Euroopan yhteisöjen ensimmäisen oikeusasteen tuomioistuimen perustamisesta tehdyn päätöksen 88 / 591 / EHTY , ETY , Euratom muuttamisesta ( 5713 / 1999 - C5-0020 / 1999 - 1999 / 0803 ( CNS ) ) ja II. ehdotuksesta neuvoston päätökseksi Euroopan yhteisöjen ensimmäisen oikeusasteen tuomioistuimen perustamisesta tehdyn päätöksen 88 / 591 / EHTY , ETY , Euratom muuttamisesta ( 9614 / 1999 - C5-0167 / 1999 - 1999 / 0805 ( CNS ) ) .
Arvoisa puhemies , perussopimusten muuttaminen HVK : ssa ei luo välttämättä vielä edellytyksiä yhteisön tuomioistuinjärjestelmän uudistamiselle .
Ajatus tämän kysymyksen lisäämisestä asialistalle oli esillä Helsingin huippukokoukseen asti , useat jäsenvaltiot sekä tuomioistuimet itse kannattavat sitä edelleenkin , ja kysymys on yhä ajankohtainen myös Euroopan parlamentissa , jonka oikeudellisten asioiden valiokunta valmistelee parhaillaan mielestäni erittäin ansiokasta lausuntoa tuomioistuinuudistuksen luonteesta ja laajuudesta .
Minulla ei ole epäilystäkään siitä , että seuraavassa mietinnössä , jonka parlamentti laatii hallitustenvälisen konferenssin valmistelemisesta , tämä kysymys otetaan jälleen hyvin painokkaasti esille .
Tähän on kolme eri syytä , joista voidaan nähdäkseni olla yhtä mieltä : ensinnäkin oikeustapauksia on yhä enemmän ja ne on käsiteltävä entistä nopeammin , toiseksi on välttämätöntä luoda perusta tuomioistuinten toiminnalle vapauteen , turvallisuuteen ja oikeuteen perustuvalla alueella , ja kolmanneksi on tärkeää ymmärtää Eurooppa syvällisemmin kuin pelkästään taloudellisesta näkökulmasta ja luoda edellytykset sille , että kansalaiset voivat tuntea kuuluvansa oikeusyhteisöön , joka perustuu demokraattisiin lakeihin ja tuomioistuimiin ja joka kunnioittaa heidän perustavanlaatuisia eettisiä ja oikeudellisia arvojaan sekä puolustaa heidän etujaan silloinkin , kun kansallisen lain voima ei ole riittävä takaamaan heille täyttä kansalaisuutta .
Totuus on , että juuri näillä samoilla syillä , joiden vuoksi koko yhteisön tuomioistuinjärjestelmää on tarpeen uudistaa syvällisesti , voidaan perustella myös ensimmäisen oikeusasteen tuomioistuimen mahdollista uudistamista , josta tarkoituksemme on tänään keskustella , joskin oikeusperusta on tässä tapauksessa toinen eli Amsterdamin sopimus .
Ennen kaikkea tämä uudistus kuitenkin perustuu kolmeen erityiseen syyhyn , jotka haluan tässä yhteydessä mainita : epätasapaino , joka johtuu käsiteltävien asioiden ja Luxemburgin tuomioistuinten teknisten ja inhimillisten voimavarojen välisestä epäsuhdasta , asioiden käsittelyssä noudatettava ehdoton monikielisyyden vaatimus , joka perustuu kansallisten kielten ja oikeudellisten perinteiden kunnioittamiseen , sekä lopuksi se tosiseikka , että nyt puheena oleva tuomioistuin - ensimmäisen oikeusasteen tuomioistuin - on ainoa oikeusaste , johon kansalaiset sekä yritykset voivat turvautua taloudellisissa riita-asioissa , jotka liittyvät viranomaisten tekemiin päätöksiin kansalaisia ja yrityksiä koskevista asioista .
Sen vuoksi ehdotus tuomarien lukumäärän lisäämisestä 21 : een on täysin aiheellinen , sillä tuomioistuimen toimintaa voidaan tuon lisäyksen ansiosta tehostaa perustamalla kaksi uutta jaostoa , jotka ratkaisevat asioita kolmen tuomarin kokonpanossa .
Toinen ehdotettu uudistus liittyy ensimmäisen oikeusasteen tuomioistuimen toimivaltuuksien laajentamiseen .
Tähän asti tähän tuomioistuimeen on voitu keskittää pelkästään yksityishenkilöiden kumoamiskanteet , mutta tarkoituksena on , että se alkaisi käsitellä myös jäsenvaltioiden nostamia kanteita .
Kyse on jäsenvaltioiden mahdollisuudesta nostaa kanteita asioissa , jotka liittyvät liikennepolitiikkaan , yritysten kilpailusääntöihin , valtiontukiin , kauppapoliittisiin suojatoimiin , rahoitusvälineisiin ja toimintaohjelmiin , joista annetaan yhteisön rahoitustukea , sekä yhteisön talousarvioon kohdistuviin petoksiin .
Kun jäsenvaltiot saavat mahdollisuuden nostaa kanteita ensimmäisen oikeusasteen tuomioistuimessa , samassa tuomioistuimessa ratkaistaan tästä lähin siis sekä jäsenvaltioiden että yksityishenkilöiden samasta asiasta nostamat kanteet .
Tuomioistuimen mahdollisuus tutkia myös jäsenvaltioiden nostamat kanteet merkitsee näin ollen sitä , että valtiot ja yksityishenkilöt saatetaan tasavertaiseen asemaan asioiden käsittelyssä .
Voidaan ehkä sanoa , arvoisa puhemies , että kyse on varsin vähäpätöisestä uudistuksesta , mutta samalla kyse on myös mahdollisesta uudistuksesta , joka on toteutettavissa Amsterdamin sopimukseen sisältyvien säädösten perusteella .
Ja loppujen lopuksi kyse on juuri sellaisesta uudistuksesta , jollaista yhteisöjen tuomioistuin itse on HVK : sta riippumatta ja voimassa olevan perussopimuksen perusteella tarkoittanut ja jota se on pyytänyt .
Komissiossa vallitsee tästä asiasta huomattava yhteisymmärrys , joten uskon , että myös parlamentti kannattaa molempia nyt käsiteltäviä uudistusehdotuksia ja äänestää niiden puolesta .
Tässä vaiheessa voidaan siis vain toivoa , että myös neuvosto on samalla kannalla .
Lopuksi haluan myös toivoa , että tuomioistuimella on tulevaisuudessa edellytykset käyttää mahdollisimman tehokkaasti hyväkseen niitä uusia toimivaltuuksia , jotka parlamentti on aiheellisesti nähnyt hyväksi sille antaa .
Arvoisa puhemies , aluksi haluan onnitella esittelijää hänen mietinnöstään , jota lukiessa syntyy vaikutelma , että siinä ainoastaan kannatetaan ja hyväksytään .
Tämän mietinnön eteen on kuitenkin tehty työtä jo kauan ja tehokkaasti , ja se on jo kantanut myös hedelmää : 7. joulukuuta 1999 puheenjohtajavaltio Suomen laatimaan asiakirjaan sisällytettiin sopimus siitä , että hallitustenvälisen konferenssin esityslistaa laajennettaisiin ja että siihen lisättäisiin yhteisön tuomioistuinten organisaatiota , kokoonpanoa ja toimivaltuuksia koskevan uudistuksen tutkiminen .
Näin ollen annan täyden tunnustuksen varapuhemies Marinhon tekemälle työlle .
Arvoisa puhemies , yhteisön oikeusjärjestelmän uudistuksesta on tullut ensisijaisen tärkeä asia , jos tulevaisuudessa oikeuskäsittelyt halutaan hoitaa järkevän ajan sisällä , jos Euroopan unioni haluaa tulevaisuudessa oikeusjärjestelmän , joka on sen poliittisen hankkeen tasalla , jonka olemme panneet alulle .
Tänään voin sanoa tämän ylpeänä ja tyytyväisenä meillä on täällä parlamentissa ollut hyvä tilaisuus osoittaa , missä määrin Euroopan poliittinen hanke merkitsee meille eurooppalaisille paljon muutakin kuin sisämarkkinoita , eli sellaista hanketta , joka perustuu paljon vahvemmin periaatteisiin kuin taloudellisiin etunäkökohtiin .
Arvoisa puhemies , periaatteiden taustalla on aina oikeus .
Justice delayed is justice denied eli liian myöhään saavutettu oikeus ei ole oikeutta lainkaan , ja tätä meidän on pohdittava .
Tuomioistuimen itse laatimassa työasiakirjassa on hälyttäviä tietoja .
Sen vuoksi tämä uudistusehdotus , jonka esittelijänä on varapuhemies Marinho , on erittäin myönteinen asia .
Se on paikkaava ehdotus , mutta myös paikkaamiseen on oltava tyytyväisiä , sillä tällä hetkellä ja Marinho korosti tätä emme voi odottaa hallitustenväliseltä konferenssilta suurta järjestelmän uudistusta .
Meidän on löydettävä ratkaisuja , joiden avulla oikeutta voidaan harjoittaa nopeammin ja tehokkaammin .
Haluaisin esittää tässä puheenvuorossani kaksi ajatusta , jotka sisältyvät varsinaiseen mietintöön , sillä parlamentilla on perustamissopimuksen mukaan velvollisuus laatia ytimekkäitä mietintöjä ja olla käsittelemättä asiaa liian syvällisesti .
Nämä ovat varapuhemies Marinhon ajatuksia , ja uskoakseni voin sanoa , että koko oikeusasioiden valiokunta kannattaa niitä .
Ensimmäinen niistä on se , että ensimmäisen asteen tuomioistuimen tuomareille pitäisi antaa enemmän välineitä , että heille annettaisiin yksi lakimiesavustaja lisää .
Toinen ajatus on se , että ensimmäisen asteen tuomioistuimen käännösosasto erotettaisiin yhteisöjen tuomioistuimen käännösosastosta .
Tällä hetkellä ensimmäisen asteen tuomioistuimen on odotettava todella kauan , että sen päätökset saadaan käännettyä .
Elämme yhteisössä , jonka perustamissopimukseen sisältyy kulttuurisen ja kielellisen monimuotoisuuden periaate emmekä voi ajatellakaan poistavamme jotain niin tärkeää , kuin kaikkien mahdollisuutta lukea tuomio omalla äidinkielellään .
Koska puhumme hallitustenvälisestä konferenssista , keskittykäämme vain kahteen asiaan .
Ensimmäinen liittyy parlamenttiin .
Mielestäni kannattaa korostaa sitä , että haluamme enemmän mahdollisuuksia osallistua paitsi yhteisön tuomioistuinta koskeviin asioihin , niin myös tuomarien nimittämiseen .
Haluamme myös ennen kaikkea sitä , että yhteisöjen tuomioistuimen toimivaltuuksia lisättäisiin samoin kuin sen mahdollisuuksia suorittaa velvollisuutensa , eli toimintakeinoja .
Haluamme , että sen toimivaltuuksia lisätään , erityisesti Euroopan yhteisön perustamissopimuksen IV osaston ja Euroopan unionista tehdyn sopimuksen VI osaston osalta , ja että samalla tarkistettaisiin joitakin mahdollisia vaihtoehtoja , joitakin selkeitä suojeluun liittyviä rajoituksia näillä kansalaistemme kannalta erittäin tärkeillä alueilla .
Viittaan taas viime päivinä kuulemiimme lausuntoihin .
Arvoisa puhemies , haluaisin onnitella esittelijää ja suhtaudun myönteisesti tämän mietinnön sisältöön .
Se sai minut pohtimaan kahta ongelmaa , jotka tulivat äskettäin esille omassa vaalipiirissäni .
Kumpikin liittyy sellaisiin tapauksiin , jotka ovat edelleenkin vireillä yhteisöjen tuomioistuimessa .
Ensimmäinen ongelma liittyy suureen riippusiltaan ja siihen , pitäisikö siltamaksuista periä alv : tä vai ei .
Päätöksellä voisi olla valtavia vaikutuksia paikallistalouteemme .
Toinen ongelma liittyy 13 viikon päästä eläkkeelle jäävään rouvaan , joka odottaa epätoivon vallassa päätöstä , jolla on suuri vaikutus hänen vanhuusikänsä rahatilanteeseen .
Tässä on vain kaksi esimerkkiä todellisista ongelmista , joita Euroopan oikeusjärjestelmän hitaus aiheuttaa .
Oikeusjärjestelmän hitaus voi merkitä henkilökohtaisia vaikeuksia ja jopa murhenäytelmiä .
Tämä ei tarkoita , että kaikki kansalliset oikeusjärjestelmämme olisivat täydellisiä , mutta ne saattavat aivan liian usein odottaa yhteisöjen tuomioistuimen ennakkoratkaisua .
Tilastojen perusteella sellaisten asioiden käsittelyaika , joissa pyydetään ennakkoratkaisua , on huolestuttavasti kasvanut .
Tätä ei saisi pitää arvosteluna tuomioistuinta tai sen henkilöstöä kohtaan vaan pikemminkin tuomioistuimen rakennetta ja resurssipulaa kohtaan kasvavassa Euroopan unionissa .
Tämän mietinnön ehdotukset ovat hyvin myönteisiä tilapäisenä lievityskeinona , mutta yhteisö on oikeusrakennelma ja tuomioistuimet ovat sen asianmukaisen toiminnan kannalta välttämättömiä .
HVK : n täytyy laajentumisen edellä käsitellä tuomioistuinjärjestelmän perusteellista uudistusta ja rakennemuutosta .
Muuten me kaikki vaaleilla valittuina edustajina saamme kansalaisilta yhä enemmän valituksia siitä , ettei oikeusjärjestelmä toimi nopeasti ja tehokkaasti .
Arvoisa puhemies , hyvät parlamentin jäsenet , hyvät kollegat , myös minä kiitän esittelijää tästä erinomaisesta mietinnöstä .
Olen myös täysin samaa mieltä hänen johtopäätöstensä kanssa , joissa hän ehdottaa erityisesti ensimmäisen oikeusasteen tuomioistuimen tuomareiden lakimiesavustajien lukumäärän nostamista ja oman käännösosaston antamista ensimmäisen oikeusasteen tuomioistuimelle .
Pidän tätä todellakin tarpeellisena , koska kuulimme oikeudellisia asioita käsittelevän valiokunnan vieraillessa Luxemburgissa , että yhteisöjen tuomioistuimella on tietenkin täysin automaattisesti , niin sanotusti Jumalan käskystä , etusija ensimmäisen oikeusasteen tuomioistuimeen nähden yhteisen käännöspalvelun käytössä , ja siksi usein tärkeitä asioita ei voida käsitellä riittävästi ensimmäisen oikeusasteen tuomioistuimessa .
Olen kuitenkin myös sitä mieltä , että uudistusten on mentävä pitemmälle kuin se , mitä päätämme nyt täällä parlamentissa .
Mielestäni on esimerkiksi harkitsemisen arvoista , että aloilla , joilla valmistelevia päätöksiä tekevät jo tuomioistuinten kaltaiset oikeusistuimen tuomarikollegiot tai yksittäiset tuomarit - mainitsen vain sanan Alicante ( sisämarkkinoiden harmonisointivirasto ) tai miten se onkin suunniteltu eurooppalaista virkamieslainsäädäntöä varten - , ensimmäisen oikeusasteen tuomioistuimesta tehdään mahdollisesti ylimmän oikeusasteen tuomioistuin ja sille luodaan tähän liittyen lopullinen toimivalta .
Katson myös , että meidän on todennäköisesti tehtävä jotakin niiden Euroopan komission suuntausten osalta , jotka koskevat kilpailupäätösten uudelleenkansallistamista ja kansalliselle tasolle hajauttamista .
Sen pohtiminen näyttää minusta tältä osin tarpeelliselta , koska nämä tapauksethan eivät tule sitten enää ensimmäisen oikeusasteen tuomioistuimen käsiteltäväksi , vaan ne käsitellään päätöksinä , joilla pyydetään ennakkoratkaisua , yhteisöjen tuomioistuimessa .
Meidän tulisi harkita , miten selviämme tästä tilanteesta .
Kilpailuasioita koskevia päätöksiä , joilla pyydetään ennakkoratkaisua , tulisi ehkä olla mahdollista tehdä myös ensimmäisen oikeusasteen tuomioistuimen erityisessä jaostossa .
Sen lisäksi on harkittava myös , onko sitten oikein - ja meillä oli juuri tapauksia , joissa parlamentin jäsenet tai myös poliittiset ryhmät ovat nostaneet kanteita Euroopan parlamenttia vastaan - , että sellaiset kysymykset kuuluvat ensimmäisen oikeusasteen tuomioistuimen toimivaltaan , vaikka ne koskevat oikeastaan perustuslakikysymyksiä , ja nämä asiat kuuluvat loogisesti oikeastaan yhteisöjen tuomioistuimeen ja vähemmässä määrin ensimmäisen oikeusasteen tuomioistuimeen .
Viimeinen kohta : uskon myös , että OLAF tarvitsee oikeusvaltiollista valvontaa .
Tällä hetkellä OLAF on valvonnan osalta tyhjiössä ja voi tehdä , mitä haluaa .
Pidän tarpeellisena sitä , että OLAFia valvoo tuomioistuin .
Ainoa tuomioistuin , joka voi tehdä sen järkevällä tavalla , olisi ensimmäisen oikeusasteen tuomioistuin .
Myös se olisi sysäys uudistusprosessin jatkamiselle .
Arvoisa puhemies , haluaisin aloittaa muiden tavoin onnittelemalla esittelijää tästä työstä .
Euroopan unioni on lakiin perustuva järjestelmä .
Sillä täytyy näin ollen olla tuomioistuinjärjestelmä lain täytäntöönpanoa varten .
Sitä paitsi , elleivät tuomioistuimet pysty käsittelemään asianmukaisesti ja pikaisesti niille annettua työmäärää , käy niin , kuten jäsen Palacio Vallelersundi jo huomautti ja kuten tiedämme , että liian myöhään saavutettu oikeus ei ole oikeutta lainkaan .
Tuomioistuimesta saatujen tietojen perusteella tilanne on nyt tämä , ja niissä viitataan toimiin , joihin voidaan ryhtyä nyt ongelman lievittämiseksi .
Kuten esittelijä Marinho kuitenkin huomautti , tarvitaan vielä enemmän , mutta se saa jäädä HVK : hon .
Oman maani mytologiassa puhutaan Brysselin kasvottomien byrokraattien vilisevistä laumoista , mutta siinä ei koskaan mainita yhteisön tuomarien lukumäärää .
Euroopan oikeusjärjestyksen huipulla heitä on alle kolme tusinaa - heitä tuskin on liikaa , kun ajatellaan heidän vastuullista tehtäväänsä Euroopan oikeusjärjestelmän ytimessä .
Heidän merkityksensä näkyy niissä poliittisissa seurauksissa , joita on ollut Ison-Britannian ja Ranskan välisen brittinaudanlihaa koskevan kiistan ratkaisun viivästymisestä .
Viivästyminen on aiheuttanut maassani paljon suuttumusta ja turhautuneisuutta unionin riidanratkaisumenettelyjä kohtaan .
Kuten jotkut minua neuvoneet tahot uskovat , tätä on vain pahentanut Ranskan tuomioistuimissa sovellettu työjärjestys , jonka mukaan muiden kuin Ranskan kansalaisten on lähestulkoon mahdotonta ryhtyä oikeudenkäyntiin Ranskan hallitusta vastaan .
Ainakin sen katsotaan de facto olevan mahdotonta .
Tämä on erittäin valitettavasti aivan toisin kuin Yhdistyneen kuningaskunnan tuomioistuimissa , joissa espanjalaiskalastajat nostivat onnistuneesti kanteen Yhdistyneen kuningaskunnan hallitusta vastaan hyvinkin samantapaisessa tilanteessa .
Arvoisa puhemies , ensi silmäyksellä , prima facie , näyttää siltä , että Ranskan tapauksessa kyse on kansalaisuuden perusteella tapahtuvasta muiden EU-kansalaisten syrjinnästä , mikä on perussopimusten vastaista .
Haluaisin näin ollen pyytää komission jäsentä , joka ystävällisesti kommentoi edellisessä keskustelussa esittämiäni huomioita , tarkastelemaan tätä asiaa ja tiedottamaan parlamentille ja minulle havainnoistaan .
Olisin kiitollinen , jos komission jäsen voisi loppuhuomautuksissaan vahvistaa tekevänsä niin . .
( NL ) Arvoisa puhemies , haluaisin vastata komission puheenjohtaja Prodin nimissä seuraavasti .
Komissio panee merkille kannan , jonka Euroopan parlamentti on tänään ottanut ensimmäisen oikeusasteen tuomioistuimen ja yhteisöjen tuomioistuimen pyyntöön siitä , että yhtäältä tiettyjen kanteiden , jotka nyt kuuluvat yksinomaan yhteisöjen tuomioistuimen toimivaltaan , käsittely siirrettäisiin ensimmäisen oikeusasteen tuomioistuimelle , ja että toisaalta ensimmäisen oikeusasteen tuomioistuimen tuomarien määrää lisättäisiin .
Haluaisin lisätä tähän , että kuuntelin komission nimissä hyvin kiinnostuneena perusteluja , joita täällä esitettiin hetki sitten , ja että ymmärrän hyvin huolestuneisuuden , joka on näiden perustelujen pohjana .
Huolestuneisuus on oikeutettua .
On sanottu useamman kerran , että oikeuden viivästyminen on oikeuden kieltämistä .
Komissio ymmärtää tällaisia näkemyksiä .
Tämän ajatuksen valossa haluaisin jatkaa vastaustani seuraavasti .
Kuten parlamenttinne tietää , komissio on vakuuttunut siitä , että ilman yhteisön oikeudellisten toimielinten perusteellista uudistamista on lyhyellä aikavälillä sellainen riski , että ne eivät enää kykene täyttämään tehtäväänsä asianmukaisten määräaikojen puitteissa .
Siksi komissio on myös pyytänyt asiantuntijaryhmältä neuvoja sellaisten uudistusten kokonaisuudesta , jotka voitaisiin toteuttaa , jotta yhteisöjen tuomioistuin ja ensimmäisen oikeusasteen tuomioistuin kykenisivät tulevina vuosikymmeninä säilyttämään lainkäyttövaltansa laadun ja johdonmukaisuuden .
Komissio on tietoinen ensimmäisen oikeusasteen tuomioistuimen pyynnöstä lisätä sen tuomarien määrää , mutta komissio on tällä hetkellä sitä mieltä , että ehdotettu toimivallan siirtäminen täytyy nähdä juuri mainitsemani tutkimuksen valossa .
Toisin sanoen , kun kyseinen tutkimus on aikanaan valmis , komissio antaa lausuntonsa mahdollisimman pikaisesti .
Kiitos , arvoisa komission jäsen .
Keskustelu on päättynyt .
Äänestys toimitetaan huomenna klo 11.00 .
 
Poikkeuksellinen rahoitusapu Kosovolle Esityslistalla on seuraavana Brokin laatima ulkoasioiden , ihmisoikeuksien sekä yhteisen turvallisuuden ja puolustuspolitiikan valiokunnan mietintö ( A5-0022 / 2000 ) poikkeuksellisen rahoitusavun myöntämisestä Kosovolle ( KOM ( 1999 ) 598 - C5-0045 / 00 - 1999 / 0240 ( CNS ) ) .
Minulle ilmoitettiin , että esittelijämme myöhästyy muutaman minuutin .
Ehdotan keskustelun välitöntä aloittamista .
Esittelijä ottaa siihen osaa ja käyttää puheenvuoron heti istuntoon saavuttuaan .
Näin ollen annan puheenvuoron nyt budjettivaliokunnan lausunnon valmistelija Bourlangesille .
Arvoisa puhemies , tämä asia on tärkeä ja kiireellinen , ja parlamentti , jolta komissio on pyytänyt ripeätä kannanottoa , on kantansa myös ilmoittanut , sillä meidän on nyt tiedostettava , että Kosovossa kuolee miehiä ja naisia jo yksistään alle 25 asteen pakkaseen ja että nuo ihmiset tekevät valtavasti ilmaista työtä minimitoimeentulon takaamiseksi .
Meiltä on siis pyydetty kiireellistä rahoitusapua , jonka me myös myönnämme .
Meiltä on pyydetty 35 : ttä miljoonaa euroa .
Olemme yhtä mieltä tuon määrän myöntämisestä ja kehotamme komissiota suureen tarkkaavaisuuteen , jotta tuo rahasumma voidaan varata ja maksaa mahdollisimman nopeasti , kun päätös siitä on jo kerran tehty .
Kyse on makrotason rahoitusavusta .
Se on synnyttänyt kaikenlaisia reaktioita , sillä siinä ei noudateta niitä kultaisia sääntöjä , joiden mukaan rahoitusapua ei pidä myöntää jonkin hallinnon pönkittämiseen .
Me emme yhdy tähän mielipiteeseen .
Me katsomme , että on elintärkeää edistää Kosovon hallinnon muodostamista ja että suoran avun myöntäminen tuon alueen julkiselle sektorille ei ole ollenkaan järjetöntä .
Tällaisesta toiminnasta olisi kenties ollut hyötyä myös Venäjän rappeutumisen ehkäisemiseksi 1990-luvulla .
Toinen tärkeä kysymys on se , että meiltä on pyydetty apua , että rahoittajat ovat sitoutuneet avun myöntämiseen ja että olemme ilmeisesti ainoita , jotka ovat suostuneet maksumiehiksi .
Muut eivät ole siihen suostuneet .
Vaadimmekin , että tällaisesta yksipuolisesta rahoitusavun anelusta tulisi loppu .
Toivomme , että komissio sitoutuisi meidän ehdottamiimme tarkistuksiin aiheesta .
Toivoisimme , että rahoitusavun myöntäminen sidottaisiin kokonaisuudessaan muiden rahoittajien myöntämän avun mobilisointiin .
Emme toivo tätä sen vuoksi , että haluaisimme vähentää omaa rahoitusapuamme Kosovolle tai pihistellä siinä , vaan päinvastoin sen vuoksi , että muiden rahoittajien apu voisi täydentää omaamme .
Näin ollen on ehdotettu kahdessa erässä myönnettävää apua , jonka toinen erä maksetaan heti , kun rahoittajat ovat ilmaisseet olevansa siihen valmiita .
Näin ollen esitämmekin komissiolle kolme vaatimusta .
Ensinnäkin vaadimme , että komissio toimittaa meille säännöllisesti luettelon muiden rahoittajien myöntämistä avustuksista ja niiden määrästä .
Haluamme nimittäin olla perillä muiden rahoittajien samanaikaisesti meidän kanssamme maksamista avustuksista .
Toiseksi haluamme saada tarkan selvityksen tarjouspyynnöistä sekä niiden ratkeamista koskevista aikatauluista .
Meille on talousarviomenettelyn kuluessa kerrottu , että Kosovolle myönnettävä apu olisi kiireesti hyväksyttävä , mutta meidän tietojemme mukaan yhtäkään tarjouspyyntöä ei ole vielä tähän päivään mennessä julkaistu tai pantu vireille .
Tämä on vakavaa , sillä se hidastuttaa koko Kosovon jälleenrakennusprosessia .
Lopuksi sanoisin edellä mainitun perusteella , että haluamme , että komissio tiedottaisi erittäin säännöllisesti , kuukausittain , budjettivaliokunnalle avustuserien täytäntöönpanon vaiheista .
Olemme saaneet komissiolta asiakirjoja , joista kiinteät maksusitoumukset käyvät ilmi .
Emme kaipaa kiinteitä , vaan lyhyen aikavälin maksusitoumuksia , ja meidän on oltava perillä tosiasiallisesti maksetuista sekä erityisesti maksamattomista eristä .
Kosovo on jo saanut kärsiä aivan liian paljon avustusten myöhästelystä .
Arvoisa puhemies , kun puhumme tänään Kosovosta , minkä olemmekin tehneet jo useita kertoja , meidän tulisi tehdä kerrankin myös tiliä siitä , mitä Kosovossa on jo tehty vai onko jotain ylipäätään jo tehty .
Muutamia pieniä askelia tiellä kohti normaalia tilannetta on jo tehty , ja ne haluttaisiin luetella vähintäänkin kerran sellaisen keskustelun yhteydessä .
9. helmikuuta lähtien kokoontuu niin sanottu väliaikainen neuvosto - siitä käytetään nimeä Kosovo Transitional Council - , jossa ovat edustettuina sekä poliittiset puolueet , vähemmistöt että kansalaisyhteiskunta ja jonka on tavallaan tarkoitus olla väliaikainen parlamentti .
Tämä on hyvä asia , ja pidämme sitä myönteisenä , mutta olen sitä mieltä , että heille on annettava myös väline ja strategiasuunnitelma sitä varten , mitä heidän on oikeastaan määrä valmistella , sillä vaalit on suunniteltu pidettäväksi syksyllä .
Kukaan ei oikein tiedä , mihin tulokseen nämä vaalit johtavat ja minkälainen parlamentti niiden seurauksena syntyy .
Kukaan ei tiedä , mitä toimivaltuuksia tällä parlamentilla on määrä olla UNMIK : hon nähden .
On siis olemassa hyvin monia asioita , joita emme voi arvioida ennakolta , joista emme saa tietoa ja joita toiset eivät voi todennäköisesti myöskään luokitella kunnolla .
Juuri albaaneilla , jotka sidotaan nyt päätöksentekoon tässä väliaikaisessa neuvostossa , pitäisi olla oikeastaan hieman enemmän käsitystä siitä , mikä heitä odottaa .
Taloudellisen työn ja jälleenrakentamisen ohella on ajateltava ehdottomasti myös serbien , albaanien ja muiden vähemmistöjen - erityisesti myös romanien - välisen rinnakkaiselon luomista tässä maassa , jotta matkalla kohti rinnakkaiseloa voidaan joskus lähitulevaisuudessa toivottavasti tehdä myös sovinto .
Haluan luetella vielä kerran , mitä tosiasiallisia asioita on jo olemassa , joista voimme olla iloisia .
Hallinnon alalla toimii nyt 34 verotarkastajaa .
Se on jotain suurenmoista !
Ihmisiä ohjataan nyt maksamaan veronsa myös siellä , sillä pitkällä aikavälillä ei voi käydä päinsä , että kaikki riippuu vain EU : n ja muiden rahoittajien kukkarosta .
Myös tällä alalla on saatava jotain aikaan maan omien mahdollisuuksien nojalla .
Lisäksi on todettava , että 19 departementista jo neljällä on hallinnollinen johto , mikä on myös edistystä siihen verrattuna , mitä meillä on ollut siellä tähän asti .
Meillä on lisäksi jotakin , joka on hyvin tärkeää oikeusvaltion kannalta ja jota haluamme rakentaa .
Meillä on 130 tuomaria ja syyttäjää , jotka ovat tällä välin vannoneet valansa ja voivat aloittaa työnsä käyttääkseen Kosovossa oikeutta , rikastuttaakseen myös hieman suvaitsevaisuuden kulttuuria ja päästäkseen tietysti myös ainakin rikollisten jäljille ja voidakseen antaa sitten myös tuomioita .
Se , mikä on myös hyvä asia ja mistä haluaisin muistuttaa , on se tosiasia , että vanha UCK on nyt sidottu tämän maan jälleenrakentamiseen .
Mielestäni se on hyvä asia .
Yhdyn täysin siihen , mitä talous- ja raha-asioiden valiokunta sanoi rahoituksen osalta , ja meidän on mielestäni muistutettava komissiota , että sen on todellakin kiirehdittävä sitä , että muut rahoittajat maksavat viimeinkin oman osuutensa .
Komissio ei voi maksaa kaikkea .
Sen toimivaltaan Kosovossa kuuluu jälleenrakentaminen , neljäs pilari , mutta se ei voi huolehtia jatkuvasti myös YK : n pääsihteerin erityisedustaja Kouchnerin juoksevista kuluista .
Se voidaan tehdä kerran tai kaksi , mutta olen sitä mieltä , että YK : n rahoittajien on annettava myös oma panoksensa , ja tältä osin on olemassa hyvin suuri aukko , jota ei ole täytetty ja jota me emme voi täyttää .
Meillä on suuri tehtävä jälleenrakentamisessa , se on meidän tehtävämme , ja tämän tehtävän täyttämisen mukaan me tulemme tekemään arviomme !
Arvoisa puhemies , haluaisin tehdä joitakin tarkennuksia .
Keskustelussa on aina se vaara , että me puhujat toistamme paljon toistemme sanoja .
Haluaisin kuitenkin keskittyä neljään kohtaan .
Ensinnäkin haluaisin tehdä erittäin selväksi sen , että unioni on Kosovon jälleenrakentamisen tärkein rahoittaja .
Haluaisin sanoa rouva Albrightille , että näin olemme lukeneet viime aikoina lehdistä ja että numerot eivät valehtele .
Tämä on tehtävä selväksi , vaikka sitä ei haluttaisikaan myöntää .
Perustuen IMF : n laatimaan selvitykseen , jossa arvioidaan , että jälleenrakentamiseen tarvitaan vielä 115 miljoonaa , unioni on päättänyt myöntää Kosovon jälleenrakentamiseen 35 miljoonaa euroa lisää makrotaloudellisena apuna .
Haluaisin sanoa parlamentin jäsen Packille , että olen täysin samaa mieltä hänen kanssaan siitä , että komission pitäisi kannustaa muita rahoittajia noudattamaan sitoumuksiaan .
Haluan myös sanoa olevani todella syvästi huolissani joidenkin ministerien viimeisimmässä Ecofin-neuvostossa antamasta lausunnosta , jonka perusteella puheenjohtajavaltio Portugalin ensisijaiseksi tavoitteeksi halutaan asettaa se , että Berliinissä sovittuja rahoitusnäkymiä ei missään tapauksessa muutettaisi .
Tämä asettaa kyseenalaiseksi sen sopimuksen , johon parlamentti pääsi joulukuussa neuvoston kanssa suurella vaivalla ja jonka mukaan rahoitusnäkymiä tarpeen vaatiessa tarkistettaisiin , kun komissio esittelee monivuotisen jälleenrakennusohjelman .
Vetoan nyt näihin ministereihin , jotta he eivät kyseenalaistaisi tätä sopimusta , johon oli todellakin vaikea päästä .
Iloisena siitä , että komission jäsen Solbes on tänä iltana paikalla , haluaisin pyytää komissiota esittämään meille ajoissa tämän monivuotisen rahoitusohjelman ja sitä koskevan kertomuksen , kuten parlamentti on pyytänyt , jotta se voitaisiin ottaa huomioon seuraavaa talousarvioesitystä laadittaessa , kuten meille on luvattu .
Lopuksi haluan korostaa sitä , että vaikka olemmekin nyt päättäneet 35 miljoonan euron summasta , tiedämme , että se on vain ensiapua ja että se ei ole tarpeeksi , sillä meidän pitäisi päästä mahdollisimman pian sopimukseen monivuotisesta jälleenrakennusohjelmasta , jota Kosovo kipeästi tarvitsee . - ( DE ) Arvoisa puhemies , hyvät kollegat , pyydän antamaan myöhästymiseni anteeksi , mutta tämänpäiväisellä esityslistalla on edelleen , herra paratkoon , tämä toinen poliittinen aihe .
Ulkoasioiden , ihmisoikeuksien sekä yhteisen turvallisuuden ja puolustuspolitiikan valiokunta suosittelee teille näiden 35 miljoonan myöntämistä , ja tämä suositus annetaan , koska tämä raha voi todellakin auttaa asianomaisia ihmisiä .
Se , mikä antaa meille kritisoimisen aihetta , ei ole niin merkittävää , että haluaisimme siksi evätä avun kosovolaisilta .
Tämä ei kuitenkaan tarkoita , että unohtaisimme kritiikin siltä osin .
Me olisimme menettelyssämme tietysti jo paljon pitemmällä , jos neuvoston hallinto ei olisi unohtanut tiedottaa Euroopan unionille ajoissa ja toimittaa asiakirjat virallisesti .
Vain siten me olisimme voineet käydä todella järkeviä ja syvällisiä neuvotteluja .
Pyydän hallintoa huolehtimaan siitä , että tämä ei voi toistua enää jatkossa .
Vain asianomaisten ihmisten vuoksi olemme valmiita luopumaan omien johtopäätöstemme tekemisestä .
Meidän on kuitenkin huolehdittava siitä , että otamme tältä osin käyttöön tiettyjä ehtoja .
Yksi ehto on , että raha annetaan sinne , missä sitä käytetään mielekkäästi , eikä niille , jotka voivat käyttää tätä rahaa pyrkiäkseen mahdollisesti sen avulla toisenlaisiin tavoitteisiin , eli tämän rahan tulisi mennä todellakin YK : n pääsihteerin erityisedustaja Kouchnerin toimivaltaan eikä muille aloille .
Toiseksi vaikka komissio ja neuvosto omaksuvat tältä osin erilaisen kannan , koska ne näkevät alueella realistisia ongelmia , olemme sitä mieltä , että muiden rahoittajien on myös noudatettava tekemiään sitoumuksia .
Tämä on tehtävä , joka kuuluu Yhdistyneiden Kansakuntien toimivaltaan , eikä voi olla niin , että vain Euroopan unioni noudattaa sitoumuksiaan !
Muiden rahoittajamaiden on noudatettava nyt sitoumuksiaan samalla tavalla asianomaisten ihmisten etujen nimissä .
Tämä johtaa minut siihen , että meidän on käsiteltävä jatkossa tätä kysymystä yleisesti vielä paljon pontevammin eikä vain tämän konkreettisen projektin yhteydessä , vaan Etelä-Euroopan koko kehityksen ja sinne myönnettävän avun yhteydessä .
Tämä on puolestaan esimerkki siitä , että Euroopan unioni on valmis auttamaan ja antamaan rahaa , mutta poliittinen johto on tältä osin epäyhtenäinen .
Meillä on niin monia koordinaattoreita , jotka ovat vastuussa niin monille työnantajille , että meidän on pian asetettava koordinaattoreille oma koordinaattori .
Olisi kuitenkin ehkä parempi , jos Euroopan unionin ja muiden instituutioiden - ETYJistä YK : hon - asiasta vastaavat tahot kokoontuisivat kerran ottaakseen käyttöön yhtenäisen ja koordinoidun menettelyn sekä harkitakseen , miten alueen ihmisiä voidaan todellakin auttaa .
Tiedän , että komissiossa pohditaan kiihkeästi tämän saavuttamista , mutta jos Euroopan unioni tekee suurimman osan työstä , sen tulisi myös johtaa toimintaa alueella ja toteuttaa sitä yhdenmukaisesti , jotta alueen ihmisiä voidaan todellakin auttaa .
Siinä ei ole mitään mieltä , että me ylläpidämme tältä osin mieluummin eri kansainvälisten laitosten ja ryhmittymien välistä kilpailua kuin käytämme voimia todellakin ihmisten auttamiseen paikan päällä !
Kun näen , että vakaussopimuksen rahoitusta käsittelevää kokousta lykätään yhä edemmäs , tällä kertaa maaliskuun loppuun , ettei kukaan tiedä , mitä projekteja sen takana tosiaankin on , eikä voida nähdä , millä tavalla näitä projekteja voidaan todellakin toteuttaa , vaan järjestetään yhä vain uusia lehdistötilaisuuksia , silloin tämä ei tunnu olevan se tapa , jolla voimme aikaansaada rauhaa ja ihmisten välisen sovinnon tällä Euroopan alueella !
Tästä syystä , hyvä komissio , hyvä neuvoston puheenjohtaja , me haluaisimme käyttää tätä myös tilaisuutena vaatia teitä tekemään tämä poliittinen aloite , jotta me emme joudu jälleen sellaiseen hätätilanteeseen , jossa meidän on palautettava maksukyky kuukauden lopussa , vaan jotta voidaan luoda tälle alueelle annettavaa apua koskeva pitkäaikainen strategia .
Toivon , että te noudatatte siinä yhteydessä viimeinkin poliittisia sitoumuksianne eikä tilanne jatku sellaisena kuin olemme kokeneet sen viimeisten kuukausien aikana !
Arvoisa puhemies , kun Pohjois-Atlantin liitto NATO aloitti pommitukset Kosovossa , sen tavoitteena oli palauttaa Kosovon alueelle olot , joissa ihmiset , jotka halusivat jäädä sinne tai palata sinne , voisivat elää siellä omien juuriensa ja oman kulttuurinsa mukaisella tavalla .
Tuon tavoitteen takia Kosovossa on yhä NATOn joukkoja .
Kuuntelin eilen tyytyväisenä KFOR-joukkojen komentajan haastattelua , jossa hän totesi Kosovon olojen vähitellen paranevan ja että erityisesti turvallisuuteen vaikuttava rikollisuuden määrä on palautunut siedettävälle tasolle .
Edellä mainittuun tavoitteeseen pyrkivät , Kosovossa itse paikan päällä Eurooppaa edustavat työntekijät tarkoitan erityisesti YK : n pääsihteerin erityisedustajaa ovat epätoivon partaalla juuri sen vuoksi , että olojen parannuttua Kosovosta puhutaan vähemmän ja että kiireellisen avun tarve ei olisikaan enää niin ilmeinen .
Meidän on ponnisteltava sen eteen , että kauppatavarat alkavat virrata Kosovon alueelle ja yleisestikin kaikkialle Balkanin alueelle sen jälkeen , kun sotaherrat ovat sieltä poistuneet .
On siis oikein sanoa , että talousapu on tässä mielessä todellakin tärkeä osa niitä toimintamahdollisuuksia , joita luodaan Kosovossa itse paikan päällä työskenteleville .
Yhdyn Doris Packin täällä antamaan julistukseen ja korostan , että meidän Euroopan parlamentin jäsenten on pidettävä kiinni siitä , että hoidamme vastuumme tässä asiassa , tosin vaadimme luonnollisesti muilta samaa .
Arvoisa puhemies , arvoisa komission jäsen , hyvät parlamentin jäsenet , haluaisin kiittää aluksi mietinnön esittelijää , kollega Brokia , lämpimästi hänen mietinnöstään .
Jos neuvosto olisi työskennellyt yhtä ripeästi kuin kollega Brok , me olisimme todellakin jo paljon pitemmällä .
Neuvoston laiminlyönti on todellakin valitettavaa !
Esittelijä ja hänen mietintönsä ottavat oikein lähtökohdakseen sen , että meidän tulee ja on annettava apua nopeasti , mutta ne lähtevät myös perustellusti siitä , että me emme anna apua rajattomasti emmekä mielivaltaisesti .
Haluaisin viitata tässä yhteydessä erityisesti tarkistusehdotukseen 5 , jossa pidetään hyvin selkeästi kiinni siitä , että poikkeuksellisen rahoitusavun varoista voidaan ja saadaan rahoittaa vain sellaisia Kosovon budjettitarpeita , jotka aiheutuvat julkisista , puolijulkisista , kunnallisista tai muista hallintoelimistä ja instituutioista , joita UNMIK valvoo suoraan tai välillisesti .
On oltava selvää , arvoisa komission jäsen , että me tuemme UNMIK : ta ja Yhdistyneiden Kansakuntien asettamia laitoksia , erityisesti tietysti neljättä pilaria , eikä sellainen voi käydä päinsä , että me tuemme Kosovossa kehittyneitä ja siellä edelleen olemassa olevia rinnakkaisia rakenteita .
Mitä tällä rahalla pitäisi tehdä ?
Haluaisin viitata erityisesti ihmisoikeuksiin .
Länsi on taistellut Kosovossa ihmisoikeuksien puolesta .
Mitä Kosovossa tapahtuu nyt ?
Serbien mittavat karkoitustoimet pystyttiin lopettamaan , mutta lähes päivittäin tapahtuu tuomittavia tapauksia , kun ihmisiä tapetaan ja estetään elämästä alueella ja elämästä siten kuin he haluavat elää .
Serbeihin , romaneihin ja bosnialaisiin kohdistuvat hyökkäykset ovat jokapäiväisiä , mutta myös albaaneja vastaan hyökätään edelleen .
Mietintö hätkähdytti oikeastaan minua , kun siinä todettiin , että eräs albaanilääkäri , jolla on ollut varsin todennäköisesti suuria vaikeuksia työskennellessään Mitrovican serbiosassa sijaitsevassa sairaalassa , luopui lopulta auttamasta kansaansa tässä sairaalassa , koska hänen henkeään uhattiin toistuvasti .
Nämä ovat tapauksia ja tilanteita , joita me emme voi sulattaa .
Olen kuullut - pitääkö se paikkansa vai ei , sitä en tiedä - , että serbit ylläpitävät edelleen jopa kaivosta Kosovon serbiosassa .
On olemassa ainakin huhuja siitä , että serbien miliisi toimii edelleen aktiivisesti .
Minulle on toisarvoista , onko kyseessä serbi , romani , bosnialainen tai albaani , jota uhataan tai joka tapetaan Kosovossa .
Minulle on toisarvoista , kuka pyrkii Kosovon jakamiseen ja erottamiseen .
Ratkaisevaa minusta on se , että ne elimet , joita me rahoitamme , saavuttavat sen , minkä me haluamme saavuttaa , nimittäin monikansallisen ja rinnakkaiselon Kosovon .
Me tarvitsemme lisää poliiseja , sillä heitä ei ole käytettävissä läheskään riittävästi .
Me tarvitsemme riippumattoman oikeuslaitoksen - jonka luominen on melko varmasti vaikeaa - ja me tarvitsemme myös varoja ihmisoikeuksista vastaavaa komissaaria varten .
Kaiken tämän on tapahduttava ja vieläpä nopeasti .
Jos me emme anna apua nopeasti , tilanne pahenee , ja uusia konflikteja ja kriisitilanteita voi syntyä .
Siksi on mielestäni oikein , että olemme toimineet nopeasti , tunnustaneet avun kiireellisyyden ja myönnämme siihen tarvittavat varat .
Me haluamme kuitenkin nähdä tekoja ja me haluamme nähdä Kosovossa myös myönteisiä tuloksia , ja pyydänkin komissiota huolehtimaan siitä , että näitä varoja myös käytetään menestyksekkäästi erityisesti poliisivoimien kehittämiseen ja oikeuslaitoksen rakentamiseen .
Arvoisa puhemies , ensinnäkin paljon kiitoksia parlamentin jäsenille ja erityisesti esittelijälle siitä , että he ovat käsitelleet tätä asiaa niin ripeästi .
Voimme aivan varmasti vapauttaa Kosovolle myönnettävät varat nopeasti ja vastata näin sekä Swobodan että Packin meille esittämiin huolenaiheisiin .
Tämän illan keskustelussa on mielestäni tullut esiin kolme tärkeää huolenaihetta .
Ensinnäkin , vaikka edistystä onkin tapahtunut paljon , ja tässä yhteydessä voisimme viitata erityisesti tullihallintoon , pankkilaitosten hallintoon ja verohallintoon , on totta , että meidän on jatkettava eteenpäin .
Eteenpäin ja mitä rahoittaaksemme ?
Tämä on ensimmäinen asia , josta olemme jossakin määrin eri mieltä .
Joissakin tarkistuksissa ehdotatte , että olisi määriteltävä tarkemmin minkälaisia hallintoelimiä unionin varoista rahoitetaan .
Esimerkiksi tarkistuksissa 3 ja 5 .
Kaikesta huolimatta meidän näkemyksemme on se , että kummassakin tapauksessa olisi Yhdistyneiden Kansakuntien siviilihallinnolle jätettävä enemmän toiminnanvapautta , sillä se tuntee paikallisen todellisuuden meitä paremmin .
Olemme sitä mieltä , että jos määrittelemme ennalta ne tahot , joihin rahoitus pitäisi kohdistaa , se synnyttäisi lisää käytännön ongelmia .
Meidän on todellakin luotettava niihin , jotka voivat tehdä tiettyjä päätöksiä paikan päällä paremmin kuin me .
Toinen huolenaihe , johon myös jotkut teistä ovat yhtyneet Bourlanges toi sen ensimmäisenä esille , mutta muutamat muut ovat myös toistaneet sitä , liittyy siihen , mitä muiden rahoittajien osalta tapahtuu .
Antaako komissio liikaa rahoitusta samalla kun muut taas eivät hoida osuuttaan yhteisrahoituksesta ?
Jotkin mietinnön tarkistuksista ovat tämänsuuntaisia , esimerkiksi tarkistukset 1 , 2 ja 4 .
Sanoisin parlamentin jäsen Bourlangesille ja niille , jotka ovat tuoneet tämän asian esille , että suurin ongelma ei liity tähän ajatukseen , josta me kaikki olemme ehdottomasti samaa mieltä .
Suurin ongelma on siinä , että tällä hetkellä taakan jakaminen eri rahoittajien kesken perustuu todellakin korkean tason hallintoryhmän lausuntoihin , mutta myös se on totta , etteivät ne ole laillisesti sitovia , että kyse on vain poliittisesta sopimuksesta .
Tämän vuoksi pyytäisimme , ja olemme ilmoittaneet siitä myös Brokille , että tarkistuksen 1 hyväksymme kyllä siihen sisältyvän ajatuksen sanamuotoa muutettaisiin siten , ettei siinä asetettaisi ehtoja yhteisön rahoituksen myöntämiselle .
Kommentoisin myös hieman tarkistusta 2 , jota myös pidämme hyväksyttävänä , jos sitä muutetaan vähän , sillä sisällön osalta se on mielestämme moitteeton .
Sama koskee jossakin määrin myös tarkistusta 4 .
Tämän osalta voimme kenties antaa Bourlangesille vähän tyydyttävämmän vastauksen .
Neuvoston kanssa on jo keskusteltu siitä , että se sisällyttäisi päätökseensä komission julkilausuman , jossa nämä ehdot vahvistettaisiin .
Ehdotamme tarkalleen ottaen sitä , että toisen erän osalta täsmällinen summa ja se ajankohta , jolloin toinen erä maksetaan , päätetään Kosovon ulkoisten rahoitustarpeiden ja muiden kahdenvälisten rahoittajien osuuden perusteella .
Toisin sanoen , emme aseta ehtoja , tai ajattelemme niin , että on tehokkaampaa olla asettamatta ehtoja alusta lähtien , mutta asetamme kuitenkin ehdot mahdollisen toisen erän maksua varten .
Näin ollen meillä ei olisi ongelmia toimia välittömästi , emme aiheuttaisi ongelmia Kosovon kansalle , mutta pakottaisimme kuitenkin muut rahoittajat maksamaan oman osuutensa kuten mekin teemme .
Parlamentin jäsen Dührkop toi esiin kolmannen ongelman , joka koskee monivuotisia ohjelmia .
Haluaisin muistuttaa siitä , että hankkeet ovat monivuotisia .
Ohjelmissa on tietenkin otettava huomioon vuotuiset rahoitusosuudet .
Lopuksi kommentoisin hieman meille esitettyjä toiveita lisätiedon tarjoamisesta .
Toisaalta meiltä on pyydetty toimittamaan parlamentille tietoja tarjouskilpailujen etenemisestä , ja tämän osalta voisin sanoa , että viime viikolla komissio jo antoi parlamentin budjettivaliokunnalle selvityksen viimeisimmistä sopimuksista ja suoritetuista maksuista sen jälkeen kun työryhmä oli aloittanut toimintansa Kosovossa .
Komissio voi jatkossakin sitoutua tiedottamaan säännöllisesti parlamentille julistettavista tarjouskilpailuista .
Toivomme , että niistä tiedotettaisiin myös Internetissä , jotta toiminta olisi tässä asiassa mahdollisimman avointa .
Toinen asia , jota haluaisin kommentoida , liittyy muuhun tietoon , jota parlamentti voi pitää tärkeänä makrotaloudellisen rahoitusavun toteutumisen kannalta .
Tämän osalta ilmoitan teille myös , että komissio on valmis tiedottamaan makrotaloudelliseen apuun liittyvistä erilaisista toimeenpantavista suunnitelmista niiden parlamentin valiokuntien puheenjohtajille , joita tämä asia koskee , säännöllisesti ja luottamuksellisesti , jos välitettävän tiedon luonne sitä edellyttää .
Paljon kiitoksia , hyvät parlamentin jäsenet , ja toivottavasti voimme neuvoston lopullisen päätöksen avulla vapauttaa nämä varat ja toteuttaa myönteisiä toimia , mikä antaa meille mahdollisuuden jatkaa kaikkien tärkeitä ponnistuksia Kosovossa sen yhteiselon ja rauhan tilan saavuttamiseksi , jota me kaikki toivomme .
Arvoisa puhemies , olen tyytyväinen parlamentin , erityisesti budjettivaliokunnan , ja komission välisten näkökantojen lähenemisestä , ja omasta puolestamme vakuutamme , että pidämme aina kiinni tapaamisista , jotta voimme auttaa komissiota sen tehtävien toteuttamisessa .
Komission jäsentä kuunneltuani tunnen kuitenkin jonkin verran huolta komission yksiköiden budjettivaliokunnassa tekemistä sitoumuksista .
Komission yksiköiden ja budjettivaliokunnan välillä sovittiin selväsanaisesti en ota kantaa siihen , onko tämä hyvä vai huono asia , mutta sopimus tehtiin joka tapauksessa siitä , että tarkistuksista 4 ja 7 vallitsee yksimielisyys .
Toisin sanoen yksimielisyys kohdistui ajatukseen , että makrotason rahoitusavun toisen erän mobilisoinnin ja täytäntöönpanon edellytyksenä on se , että muut rahoittajat noudattavat sitä ennen sitoumuksiaan .
Komission jäsen Solbesia kuunnellessa saa kuitenkin käsityksen , että tuo sitoumus olisi syytä panna täytäntöön harkinnanvaraisesti .
Arvoisa komission jäsen , sopimus on sopimus .
Vahvistatteko yksikkönne budjettivaliokunnassa tekemän sopimuksen vai ette , vai luovutteko te edellä mainitusta edellytyksestä , mikä olisi tulkittavissa siten , että rikotte meille tekemänne sitoumuksen ?
Vastaan ei , hyvä jäsen Bourlanges , sillä tässä on käsittääkseni juuri ongelman ydin .
Ongelma on nimittäin se , minkä muodon annamme hyväksymällemme kompromissille .
Minähän olen ehdottanut teille sanon sen uudelleen , että komissio antaisi neuvoston päätökseen sisältyvän julkilausuman , jonka sisältö olisi pääpiirteissään seuraava : Toisen avustuserän tarkasta suuruudesta ja täytäntöönpanoajankohdasta päätetään aikanaan siten , että päätöksessä otetaan huomioon Kosovon ulkoisten rahoitustarpeiden muutokset sekä muilta rahoittajilta peräisin oleva apu .
( FR ) Tällä tavoin noudatamme käsittääkseni kaikkia sitoumuksiamme .
Pyydän komissiolta ainoastaan sitä , että se tiedottaisi budjettivaliokunnalle ennen kuin toinen avustuserä pannaan täytäntöön .
Ilman muuta teemme niin .
Keskustelu on päättynyt .
Äänestys toimitetaan huomenna klo 11.00 .
 
Altener Esityslistalla on seuraavana Langenin laatima parlamentin sovittelukomiteavaltuuskunnan mietintö ( A5-0011 / 2000 ) sovittelukomitean hyväksymästä yhteisestä tekstistä Euroopan parlamentin ja neuvoston päätökseksi monivuotisesta ohjelmasta uusiutuvien energialähteiden käytön edistämiseksi yhteisössä ( Altener ) ( C5-0333 / 1999 - 1997 / 0370 ( COD ) ) .
Arvoisa puhemies , kiitän Langenia - vaikkei hän itse ole täällä paikallakaan - , työstä jonka hän on tehnyt ohjelman läpiviemiseksi niin parlamentissa kuin neuvostossakin .
Projekti on ollut pitkä ja hankala .
Uusiutuvien energialähteiden käyttöä kartoittavaan tutkimukseen tulee jatkossakin panostaa erityisen paljon .
Vaikka uudessa direktiivissä on paljon hyvää , on siinä kuitenkin myös puutteita .
Esimerkki tästä on turpeenkäyttö .
Turvetta ei saa luokitella samaan ryhmään fossiilisten polttoaineiden kanssa .
Mikäli turvetta ei voida suoraan luokitella uusiutuvaksi , ei-fossiiliseksi energialähteeksi , pitää se määritellä omaksi luokakseen erityisesti ympäristöverotusta silmällä pitäen .
Ei ole oikein , että turvetta arvioidaan samoilla mittareilla kuin esimerkiksi kivihiiltä .
Uusiutuvien energialähteiden kehittäminen on osaratkaisu unionin tuontienergiariippuvuuden lopettamiseksi .
Tutkimuksella on erityisen suuri merkitys myös EU : n seuraavan laajentumiskierroksen kannalta .
Riippuvuus tuontienergiasta koskettaa kaikkein pahiten juuri useita Itä-Euroopan maita , joiden talousrakenteet kärsivät yhä neuvosto-ajan luomasta riippuvuudesta venäläisestä energiasta .
EU : n tulee pitää kiinni Kioton ilmastosopimuksesta .
Olemmehan kaikki huolissamme ympäristöstä ja lastemme tulevaisuudesta .
Uusiutuvien energialähteiden osuutta kokonaisenergiatuotannosta tulee lisätä , mutta se on tehtävä myös järkevästi .
Meidän tulee muistaa , että perusenergiatuotantoamme emme pysty vielä pitkään aikaan rakentamaan uusiutuvien energialähteiden varaan .
Siihen tarvitaan ilmastoa säästävää energiaa , ydinvoimaa . .
( DE ) Arvoisa puhemies , pyydän ymmärtämystä sille , että saavuin hieman myöhässä , koska istunto edistyikin hieman odotettua nopeammin .
Kiitän sijaisenani toiminutta kollegaa .
Hänhän puhui jo hieman Altener- ja Save-ohjelmista .
Meillä on tässä energia-alan vuosien 1998 - 2002 toimia koskevan sovittelumenettelyn päätös .
Altener-ohjelmassa käsitellään siinä yhteydessä uusiutuvien energialähteiden tärkeää alaa .
Siten on määrä luoda tarvittavat edellytykset tätä alaa koskevan yhteisön toimintasuunnitelman toteuttamiselle sekä edistää yksityisiä ja julkisia investointeja uusiutuviin energialähteisiin perustuvan energian tuotantoon ja käyttöön .
Koska käynnissä olevan ohjelman voimassaoloaika päättyi viime vuoden lopussa eikä neuvosto hyväksynyt parlamentin päättämiä tarkistuksia , oli otettava käyttöön sovittelumenettely .
Hämmästyttävää on jo se , miten itsepintaisesti jäsenvaltiot yrittivät vastustaa neuvostossa tätä vaihtoehtoisten energiamuotojen ohjelmaa ja sen tarkoituksenmukaisia määrärahoja .
Minun on kuitenkin myös sanottava , että puheenjohtajavaltio Suomi oli suhteellisen toimintakyvytön niin kauan kuin jäsenvaltiot estivät näiden varojen tarpeellisen korottamisen .
Neuvosto alensi yksipuolisesti ja perusteettomasti komission ehdottamaa alkuperäistä määrärahaesitystä , joka oli 81,1 miljoonaa euroa , 74 miljoonaan euroon .
Siksi oli vain johdonmukaista , että parlamentti vaati alkuperäisen esityksen noudattamista .
Ohjelman määrärahojen lisäksi neuvosto ja parlamentti olivat eri mieltä myös muutamista muista kohdista .
Sovittelumenettelyn yhteydessä pystyimme pääsemään neuvoston kanssa yhteisymmärrykseen vaatimistamme olennaisista kohdista , jollainen oli myös Altener-ohjelman avaaminen assosioituneille Välimeren maille , kun tätä ohjelmaa tarkistetaan seuraavan kerran .
Tähän liittyen neuvosto - näin meille vakuutettiin - julkaisee asiasta lausuman virallisessa lehdessä .
Rahoituspuitteiden osalta neuvosto olisi lähes vaarantanut ohjelman jatkumisen alentamalla selvästi alkuperäistä esitystä .
Parlamentin sovittelukomiteavaltuuskunnalle asiassa oli kyse järkevän ohjelman sisällöllisestä jatkamisesta .
Siksi me hyväksyimme lopulta kompromissin , vaikka se ei tyydyttänytkään meitä täysin .
Me hyväksyimme sen , että määrärahoja nostetaan 77 miljoonaan euroon .
Se on hyväksyttävä , joskaan ei täysin tyydyttävä lopputulos .
Me valitsimme tämän kompromissin , jotta emme vaarantaisi ohjelman jatkumista .
Ilman jäsenvaltioiden tehostettuja pyrkimyksiä näyttää kuitenkin mahdottomalta saavuttaa tavoite eli tuottaa 15 prosenttia primaarienergian kysynnästä uusiutuvien energialähteiden avulla vuoteen 2010 mennessä .
Ympäristö- ja talouspoliittisesti tärkeän EU-ohjelman , joka auttaa hiilidioksidipäästöjen rajoittamista , uusiutuvien energialähteiden osuuden kasvattamista energian kokonaistuotannosta , energia-alan tuontiriippuvuuden vähentämistä , energian hankintavarmuutta sekä alueellisen ja paikallisen kehityksen yhteenkuuluvuutta , jatkaminen on täten turvattu .
Se ei kuitenkaan tietenkään riitä , vaan jäsenvaltioiden on lisäksi ponnisteltava valtavasti asian hyväksi .
Sovittelukomitea hyväksyi 9. joulukuuta 1999 ohjelman lopullisen tekstin ja tasoitti siten tietä sille , että vaihtoehtoisten energialähteiden alalla edistetään myös jatkossa uusiutuvien energialähteiden mahdollisuuksien kehittämiseen tähtääviä tutkimusta ja toimia .
Jatkamalla Altener-ohjelmaa taataan lisäksi se , että voidaan edistää ja toteuttaa infrastruktuurien luomista ja kehittämistä sekä tiedonlevityksen edistämistä koskevia kokeiluhankkeita sekä kohdennettuja toimia , joilla helpotetaan uusiutuvien energialähteiden pääsyä markkinoille .
Se on mahdollista erityisesti maalämmön ja tuulienergian alalla , pienemmissä vesivoimaloissa , aurinkoenergian passiivisessa ja aktiivisessa hyödyntämisessä rakennuksissa sekä biomassan hyödyntämisessä .
Me voimme nähdä näistä aloista , miten tarpeellista ja tärkeää on antaa vaihtoehtoisten energiamuotojen alalla edelleenkin käyttöön järkevä tukikehys Euroopan tasolla .
Haluaisin kiittää erityisesti komissiota ja asiasta vastaavaa komission jäsentä , de Palaciota , hänen parlamentin kannalle antamastaan tuesta .
Euroopan parlamentti onnistui löytämään järkevän kompromissin ja muuttamaan neuvoston yhteistä kantaa .
Olisin kiitollinen , jos kollegat voisivat hyväksyä sovittelukomitean työn lopputuloksen .
Arvoisa puhemies , PSE-ryhmän puolesta pidän myönteisenä sitä , että olemme päässeet päätökseen Altener II -ohjelmaa koskevassa sovittelumenettelyssä .
Haluaisin kuitenkin kiittää aluksi lämpimästi esittelijää , kollega Langenia , hänen tässä mietinnössä tekemästään erittäin hyvästä työstä .
Haluaisin kiittää myös sovittelukomiteavaltuuskunnan puheenjohtajaa , kollega Provania .
Sillä kuten jäsen Langen jo sanoi , sovittelukomiteassa käytiin asiasta todella kovaa kamppailua .
Me voimme kuitenkin todeta nyt , että myös Euroopan parlamentin käsiala näkyy ehdottomasti hyvin selvästi sovittelumenettelyn lopputuloksessa .
Jäsen Langen viittasi siihen , että sovittelumenettelyssä hyväksyttiin lukuisia parlamentin sisällöllisiä kohtia ja vaatimuksia , ja tärkeimmässä kysymyksessä , josta parlamentti oli eri mieltä neuvoston kanssa , eli tämän monivuotisen ohjelman , jonka tavoitteena on uusiutuvien energialähteiden edistäminen yhteisössä , määrärahojen osalta saatoimme - kuten jo sanottiin - tulla neuvoston kanssa sentään melkein puolitiehen .
Se ei ole tyydyttävää , sen haluan sanoa myös erittäin selvästi .
Me hyväksyimme kuitenkin tämän kompromissin , koska meille oli tärkeää , että tämä ohjelma voidaan aloittaa nyt todellakin nopeasti .
Sillä uusiutuvien energialähteiden osuuden energiankulutuksesta on määrä kaksinkertaistua vähintään 12 prosenttiin seuraavien vuosien aikana .
Se on Euroopan unionin julistettu tavoite .
Siinä yhteydessä Altener-ohjelma on todellakin avainasemassa ainoana EU-ohjelmana , jonka yksinomainen tavoite on uusiutuvien energialähteiden edistäminen .
Tällä uudella viisivuotisohjelmalla on ensinnäkin laajennettava Altener I -ohjelman toimia .
Siihen kuuluvat muun muassa uusiutuvien energialähteiden alalla toimivien välisen tiedon- ja kokemustenvaihdon syventäminen , paikallisten ja alueellisten energiajärjestöjen kehittäminen sekä uusien verkkojen rakentaminen ja jo olemassa olevien tukeminen .
Nämä ovat vain muutamia esimerkkejä .
Erityisen tärkeitä Altener II -ohjelmassa ovat kuitenkin - minun mielestäni - uudet toimet , joilla helpotetaan uusiutuvien energialähteiden pääsyä markkinoille sekä toteutetaan , seurataan ja valvotaan yhteisöstrategiaa ja yhteisön toimintasuunnitelmaa .
Meillä on nyt käytettävissä komission asiasta vastaavien yksikköjen käynnistyskampanjaa koskeva asiakirja , joka on olennainen osa tätä yhteisöstrategiaa .
Siinä on suunniteltu kaikkien uusiutuvien energialähteiden olennaisten alojen edistäminen .
Tämän Altener-ohjelman on todellakin myötäiltävä ja tuettava tätä kampanjaa .
Tämän kampanjan kokonaisinvestointikustannukset on arvioitu noin 30 miljardiksi euroksi .
75 - 80 prosenttia tästä summasta on määrä tulla yksityisistä rahoituslähteistä , minkä lisäksi tulevat jäsenvaltioiden ja alueiden julkiset varat .
Tältä osin Altener-ohjelma voi todellakin antaa tärkeitä uusia sysäyksiä investoinneille , helpottaa investointeja ja auttaa meitä saavuttamaan todellakin tavoitteemme ympäristönsuojelun , talouden ja uusien työpaikkojen hengessä .
Arvoisa puhemies , arvoisa komission jäsen , minäkin haluan kiittää herra Langenia hyvästä työstä tämän tärkeän aiheen parissa .
Sovittelukomitean esittämä Altener-ohjelmaa koskevan sovittelun lopputulos on vaikeiden vaiheiden jälkeen vähintäänkin tyydyttävä .
Suurin osa parlamentin tarkistuksista on otettu huomioon ja myönteisenä asiana on todettava ohjelman rahoitusmäärän nostaminen 77 miljoonaan euroon .
Uusiutuvan energian käytön lisäämisessä unionilla on kunnianhimoiset tavoitteet .
Näihin tavoitteisiin nähden määräraha on kuitenkin erittäin pieni .
Se on käytettävä pilottihankkeisiin , tutkimukseen , tietojenvaihtoon ja myös asenteiden muokkaamiseen myönteiseksi uusiutuvan energian käytölle .
Päävastuu uusiutuvien energialähteiden käytön lisäämisessä on jäsenvaltioiden harteilla .
Toivottavasti tämä ohjelma herättää jäsenvaltiot toimimaan päättäväisesti uusiutuvan energian käytön lisäämiseksi .
Mutta tulevaisuudessa myös unionin on lisättävä omaa panostaan uusiutuvan energian käytön edistämiseksi ja varmistettava , että uusiutuva energia pääsee esteettä markkinoille .
Uusiutuvan energian käytön edistäminen on erityisen tärkeää ympäristön kannalta .
Unioni ei voi saavuttaa ympäristötavoitteitaan , ellei uusiutuvien energialähteiden käyttöä aktiivisesti lisätä .
Uusiutuvat energialähteet vähentävät riippuvuutta tuontienergiasta ja niiden käytön lisääntyminen parantaa kilpailukykyä .
Eurooppa voi myös saavuttaa johtoaseman teollisuudessa , joka toimittaa uusiutuvan energian käytössä tarvittavia laitteita .
On myös muistettava , että uusiutuvien energialähteiden käyttö vaikuttaa myönteisesti alueelliseen kehitykseen ja työllisyyteen .
Minäkin rohkenen vielä mainita turpeen .
Uusiutuvien energialähteiden luettelossa ei mainita turvetta .
Se on kuitenkin ainakin Suomessa tärkeä , kestävästi käytetty , hitaasti uusiutuva energialähde .
Toivon , että se voidaan tulevaisuudessa ottaa mukaan uusiutuvien energialähteiden luetteloon .
Arvoisa komission jäsen , hyvät kollegat , Verts / ALE-ryhmä iloitsee saavutetusta yhteisymmärryksestä sekä kiittää kaikkia niitä , jotka ovat onnistuneet neuvottelemaan sellaisen tarkistuksen , joka on lähestulkoon vihreiden kannan mukainen .
Uutena parlamentin jäsenenä minusta on mielenkiintoista huomata , että talousarviossa varataan satoja miljoonia euroja vuosittain tupakan viljelyyn .
Se on marginaalitalouteen kuuluva ala , joka ei juuri synnytä työpaikkoja eikä ole kansainvälisesti kilpailukykyinen .
Tiedän myös , kuinka paljon määrärahoja suhteessa tupakan viljelyyn saavat uusiutuvat energialähteet , joilla on ekologista merkitystä ja joiden odotetaan kasvattavan merkittävästi taloutta .
Se , että jotkut pienet maat , kuten esimerkiksi Tanska , ovat kyenneet saavuttamaan merkittävän markkina-osuuden tuolla alalla sen ansiosta , että ne ovat lähteneet alalle mukaan ensimmäisten joukossa , antaa mielestäni ajattelemisen aihetta ja perusteluja sille , että meidän on pitkällä aikavälillä todellakin nostettava uusiutuville energialähteille tarkoitettuja määrärahoja .
Sanoisin vielä muutaman sanan ohjelmasta .
Mielestäni on erittäin tärkeää , että uusiutuvat energialähteet otettaisiin käyttöön alueilla , joilla niitä voidaan jatkuvasti kehittää ja joilla ne voisivat edistää talouskasvua ja työpaikkojen syntymistä .
Jos haluamme , että 50 prosenttia tai enemmän " sekaenergiasta " olisi peräisin uusiutuvista energialähteistä , emme voi tyytyä mihinkään pikaratkaisuihin , jotka ovat kannattavia vain lyhyellä aikavälillä .
Arvoisa puhemies , haluaisin aloittaa onnittelemalla esittelijä Langenia hänen työstään .
Altener-ohjelman toimilla edistetään uusiutuvia energialähteitä , ja mielestäni tällaiset ohjelmat ansaitsevat kehitysvaiheessa taloudellista tukea , sillä niissä on tulevaisuuden kannalta valtava kaupallinen potentiaali .
Tästä syystä olen erityisen tyytyväinen siihen , että määrärahat keskitetään pienten ja keskisuurten yritysten hankkeisiin .
Kansainvälisesti sovittuja päästöjen vähentämistavoitteita ei voida saavuttaa yksinomaan näiden ohjelmien avulla .
Tältä osin on syytä muistaa , että energiapolitiikka kuuluu edelleen jäsenvaltioiden toimivallan piiriin .
On tärkeää , että kansalliset hallitukset antavat täyden tukensa energiatehokkuuden parantamiselle ja uusiutuvien energialähteiden kehittämiselle .
Olen tyytyväinen siihen , että Irlanti ilmoitti äskettäin käyttävänsä 125 miljoonaa puntaa ympäristön kannalta kestävän energia-alan kehittämiseen .
Toivoisin , että Altener-ohjelman määrärahat johtaisivat uusiin aloitteisiin .
Kuten lopullisessa tekstissä aivan oikein todetaan , tällaiset toimet voivat osaltaan vähentää alueellisia eroja .
Voin taata , että kiinnostus Altener-ohjelmaa kohtaan on jo nyt huomattavaa omassa vaalipiirissäni Leinsterissä , josta merkittävä osa kuuluu Irlannin tavoitteen 1 alueeseen .
Kannatan kaikkia pyrkimyksiä infrastruktuurien , kuten energia-alan , talouskehityksessä olevien puutteiden korjaamiseksi .
Lyhyesti sanottuna meillä on edessämme suuri haaste , sillä meidän täytyy täyttää Kioton pöytäkirjan mukaiset sitoumuksemme , jotka koskevat energia-alan kasvihuonekaasujen päästöjen rajoittamista , ja samalla edistää talouksiemme kasvua .
Altener-ohjelma on arvokas lisä jäsenvaltioiden yhteisiin pyrkimyksiin .
Arvoisa puhemies , hyvä esittelijä , hyvät kollegat , kuten esittelijämme muistutti , olemme nyt neuvoston kanssa Altener-ohjelmaa koskevan pitkän ja vaikean sovittelumenettelyn päätepisteessä .
Esittelijämme muistutti , että neuvoston ehdottaman rahoituserän suuruus oli alunperin 74 miljoonaa frangia , kun komissio ehdotti 81,1 : tä miljoonaa , joka vastaa Euroopan parlamentin kannattamaa summaa .
Ensimmäinen sovitteluneuvottelu epäonnistui sen vuoksi , että neuvosto suostui tuolloin ainoastaan 1,9 miljoonan euron lisäykseen .
Emme voi hyväksyä tällaista esitystä , joka saattaisi Euroopan parlamentin toimivaltuudet kyseenalaisiksi .
Sovittelun toisessa vaiheessa rahoitusta onnistuttiin nostamaan 1,1 miljoonalla eurolla , joten pääsimme kompromissiin 77 miljoonasta eurosta .
Vaikka rahoitusta onnistuttiin nostamaan 3 miljoonalla eurolla alkuperäiseen esitykseen verrattuna , itse olen jälleen kerran pahoillani siitä , ettei rahoitus vastaa esiin tuotuja pyrkimyksiä ja että neuvoston osoittama säästämisen halu on suuressa ristiriidassa niiden julistusten kanssa , joita se on antanut energian hankintavarmuuden , työpaikkojen luomisen ja ympäristönsuojelun puolesta , sillä nämä ovat haasteita , jotka meidän on otettava vastaan .
Uusiutuvat energialähteet ovat kiistatta väline , jolla nuo tavoitteet on mahdollista saavuttaa .
Vaikka olenkin ennakkoluuloinen rahoitusmäärärahojen riittävyydestä , kannatan kuitenkin kompromissia juuri Altener-ohjelman sisällön vuoksi .
Euroopan parlamentti on nimittäin vaikuttanut aktiivisesti tuon sisällön muotoutumiseen , sillä rahoituskysymykset tulivat yhteispäätöksen piiriin Amsterdamin sopimuksen voimaantulon jälkeen .
On lähes varmaa , että uusiutuvien energialähteiden käytölle vuoteen 2010 mennessä asetettu 12 prosentin tavoite on lähes saavutettavissa jopa kaksinkertaistettavissa ehdotetun toimenpide- ja toimintakokonaisuuden avulla .
Tavoitteen saavuttaminen tosin edellyttäisi kaikkien , myös valtion myöntämien , määrärahojen irrottamista .
Altener-ohjelma , Save II -ohjelma sekä ympäristöulottuvuuden sisällyttäminen energiapolitiikkaan muodostavat yhdessä perustan yhteisön todelliselle strategialle , jonka tavoitteena on siirtyminen puhtaaseen energiaan sekä oman energiariippuvuutemme vähentäminen .
Arvoisa puhemies , rohkenen lopuksi vaatia poliittisen tahdon rinnalle ja ehdotettujen toimenpiteiden täydennykseksi lainsäädännöllisiä toimia sekä erityisesti huomattavan suuria määrärahoja .
Päätän puheenvuoroni ja kiitän luonnollisesti jäsen Langenia , esittelijäämme , hänen työstään , sekä kaikkia valiokunnan ja sovittelukomitean jäseniä .
Arvoisa puhemies , hyvät parlamentin jäsenet , haluan ensinnäkin sanoa olevani tyytyväinen siihen , että sovittelukomiteassa on päästy sopimukseen Altener II -ohjelmasta ja haluan palata lyhyesti eri puhujien esittämiin mielipiteisiin ja tietenkin todeta , että tämä sopimus mahdollistaa sen , että Altener-ohjelma liitetään lähiaikoina energia-alan toimien puiteohjelmaan .
Tämä kaikki tarjoaa parempaa koordinointia , avoimuutta ja tehokkuutta energiaohjelmissamme , joihin on liitettävä myös Save-ohjelma , josta tulemme piakkoin keskustelemaan .
Haluan sanoa , että parlamentti on tänä aikana tehnyt korkealaatuista työtä ja sen vuoksi onnittelen sekä esittelijä Langenia että myös kaikkia puhujia sekä valiokunnassa että täällä täysistunnossa .
On selvää , että väittelyjä on ollut ja että meidän oli turvauduttava sovittelumenettelyyn , kuten esittelijä ja parlamentin jäsen Caudron juuri muistuttivat , sillä ensimmäisessä kokouksessa ei saatu aikaan tuloksia ja oli pidettävä toinen kokous , vaikka kyseessä olleet summat eivät olleetkaan kovin suuria .
Mielestäni me pääsimme kuitenkin järkevään sopimukseen , joka , kuten tavallista , ei ehkä ole täydellinen , mutta jonka avulla voimme viedä eteenpäin niitä hankkeita , jotka meillä oli meneillään .
Haluan siis onnitella vielä kerran esittelijää hänen tekemästään työstä , kiittää kaikkia puhujia , ja tietenkin kiittää varapuheenjohtaja Provania hänen toiminnastaan sovittelumenettelyn aikana , toiminnasta , jolla oli suurta vaikutusta myönteiseen tulokseen pääsemiselle .
Kiitän myös neuvostoa järkevästä ja joustavasta toiminnasta .
 
Save Esityslistalla on seuraavana Ahernin laatima parlamentin sovittelukomiteavaltuuskunnan mietintö ( A5-0010 / 2000 ) sovittelukomitean hyväksymästä yhteisestä tekstistä Euroopan parlamentin ja neuvoston päätökseksi energiatehokkuutta edistävästä monivuotisesta ohjelmasta ( Save ) ( C5-0334 / 1999 - 1997 / 0371 ( COD ) ) . .
( EN ) Arvoisa puhemies , haluaisin kiittää neuvostoa ja komissiota hyödyllisestä ja perusteellisesta sovittelumenettelystä , joka oli lisäksi kauttaaltaan sävyisä , mitä ei suinkaan aina tapahdu .
Minulla on ilo sanoa , että sovittelun lopputulosta voidaan pitää parlamentin kannalta erittäin tyydyttävänä , sillä kaikki sen tarkistukset on sisällytetty kokonaisuudessaan tai muokattuina yhteiseen tekstiin .
Ohjelmalle loppujen lopuksi myönnetty rahoituskin on huomattava parannus neuvoston toisessa käsittelyssä tekemään ehdotukseen , jota oli mielestämme mahdotonta hyväksyä , ja olemme edistyneet siinä varsin paljon .
Ehdotankin näin ollen , että parlamentti hyväksyisi Save-ohjelmaa koskevat ehdotukset ja sovittelun päätöksen kolmannessa käsittelyssä .
Haluaisin muistuttaa jäsenille , että parlamentti hyväksyi toisessa käsittelyssä mietinnön , johon sisältyi kahdeksan tarkistusta , mukaan lukien komission alkuperäisen määrärahaehdotuksen palauttaminen .
Komissio hyväksyi viisi ehdotetuista tarkistuksista , määrärahat mukaan lukien , ja kiitän komissiota siitä , että se tuki talousarviota koko sovittelumenettelyn ajan , sillä neuvoston ehdotusta oli mahdoton hyväksyä .
Menettelyn aikana päästiin sopimukseen tutkimuksista ja toimista , joiden tarkoituksena on laatia , panna täytäntöön , täydentää ja arvioida yhteisön toimenpiteitä .
Viiteen muuhun tarkistukseen löydettiin kompromissitekstit .
Näitä olivat lainsäädännölliset toimenpiteet ja muut kuin lainsäädännölliset toimenpiteet , paikallisten energiakeskusten sisällyttäminen ja hyvin tärkeänä asiana energia-auditointijärjestelmien sisällyttäminen energiatehokkuuden seurantaan .
Toivon , että olette kaikki samaa mieltä siitä , että tämä on merkittävää edistystä .
Parlamentti puolusti vankkumatta määrärahoja neuvoston erittäin niukkaa alkuperäistä tarjousta vastaan .
Meidän täytyi lopulta järjestää useita kokouksia , ennen kuin neuvosto viimein nosti tarjoustaan merkittävään summaan .
Saimme 2 miljoonan korotuksen lähtökohtana olleeseen neuvoston lukuun , mikä oli ratkaiseva korotus .
Voin suositella sitä teille , ja komissio vakuutti , että se voi toteuttaa ohjelmat kyseisellä summalla .
Tämä oli meille merkittävä näkökohta .
Haluaisin kuitenkin sanoa , että määrärahat ovat nyt ja ovat aina olleet hyvin vaatimattomat , ja näin ollen tämän ohjelman määrärahat ovat pikemminkin vertauskuvallisia kuin todellisia .
Energiansäästön määrärahat tulevat edelleen lähinnä jäsenvaltioilta .
Meidän täytyy muistaa se , kun hyväksymme tämän ohjelman .
On sääli , jos yhteisön tason saavutukset ovat pikemminkin vertauskuvallisia kuin todellisia , koska energiansäästötoimiin , myös yhteisön toimiin , suhtaudutaan paikallistasolla hyvin innostuneesti .
Yhteisö voi puuttua asioihin edistämällä paikallisten toimijoiden yhteydenpitoa , niin että pyörää ei tarvitsisi keksiä uudelleen joka alueella .
Yhteisöllä ja Euroopan unionilla on tässä asiassa tärkeä tehtävä .
Save-ohjelma on ainoa yhteisön laajuinen ohjelma , jolla edistetään järkevää energian käyttöä .
Siinä keskitytään muihin kuin teknisiin osa-alueisiin ja autetaan energiatehokkuusinfrastruktuurin luomisessa , ja ohjelman tavoitteena on luoda sellainen ympäristö , jossa voidaan edistää investointeja ja energiatehokkuutta .
Meidän täytyy ymmärtää myös se , että energiansäästöteollisuudella on myös markkinanäkymiä .
Olemme kuulleet paljon uusiutuvien energialähteiden kilpailuun liittyvistä vaikeuksista , mutta energiatehokkuus säästää yritysten rahoja , se säästää itse asiassa kaikkien rahoja , eikä siihen näin ollen pitäisi liittyä ongelmia .
Me kaikki voimme kannattaa sitä .
Minun on sanottava energiansäästöstä samoin kuin äitiydestäkin , että vaikka me kaikki kannatammekin sitä , teemme toisinaan hyvin vähän todellisia ja konkreettisia asioita äitien tai energiansäästöä edistävien ihmisten auttamiseksi .
Voisimme tehdä enemmänkin , kun ajatellaan , että olemme sitoutuneet vähentämään CO2- ja kasvihuonekaasupäästöjä sekä vähentämään riippuvuutta tuontienergiasta .
Emme nykyisin toimi niin kuin kansalaiset haluavat .
Emme toimi niin , että kansalaiset voisivat tehdä jotakin konkreettista joko kotonaan tai työpaikallaan tai teollisuudessa tukeakseen ilmastonmuutoksen vastaisia toimia .
Jos pystyisimme välittämään tämän , se olisi erittäin mielenkiintoista .
Haluaisin jälleen kerran kiittää kaikkia niitä , jotka auttoivat tässä sovitteluprosessissa .
Arvoisa puhemies , hyvät parlamentin jäsenet , haluan kiittää uudelleen parlamentin jäsen Ahernia hänen työstään tämän ehdotuksen esittelijänä , sillä hän on yhdessä muiden parlamentin jäsenten kanssa saanut lopulta aikaan järkevän ratkaisun , joka parantaa joiltakin osin jopa joitakin komission omia ehdotuksia , ja tietenkin sitä , minkä neuvosto oli alun perin hyväksynyt talousarvion osalta .
Kuten Ahern osuvasti sanoi , Save- ja Altener-ohjelmien budjetit ovat ennen kaikkea vertauskuvallisia , sillä raskaimman taakan kantavat maat , unionin jäsenvaltiot , alueet tai joissakin tapauksissa jopa kaupungit .
Joka tapauksessa , vaikka budjetit ovatkin suhteellisen pieniä , ovat ne silti symbolisesti tärkeitä , mikä merkitsee sitä , että koko yhteisö haluaa tukea tällaisia toimia , joiden avulla voimme todella täyttää Kioton sitoumuksemme ja että lisäksi voimme monipuolistaa energialähteitämme , lisätä hankintavarmuuttamme ja Saven tapauksessa pienentää energiankulutusta , lisätä energiatehokkuutta ja myötävaikuttaa siten asetettujen tavoitteiden saavuttamiseen .
Lisäksi näihin ohjelmiin , eli energiatehokkuutta ja energian säästöä koskevaan Save-ohjelmaan ja uusiutuvia energiavaroja koskevaan Altener-ohjelmaan , liittyy todella tärkeä teknologinen tavoite , joka taloudellisesta näkökulmasta katsottuna voi avata merkittäviä mahdollisuuksia teollisuudelle ja työpaikkojen luomiselle jäsenvaltioissamme ja sen myötä koko Euroopan unionissa .
Parlamentin käsittelyn osalta haluan toistaa kiitokseni kaikille niille , jotka ovat tehneet työtä ja osallistuneet keskusteluun , ennen kaikkea esittelijälle , sillä neuvoston hyväksymään ehdotukseen on sisällytetty suurin osa parlamentin tarkistuksista , tässä tapauksessa käytännössä kaikki , vaikkakin vähän muutettuina , ja koska lisäksi rahoitussummaa on onnistuttu nostamaan alkuperäiseen ehdotukseen verrattuna .
Sitä onnistuttiin nostamaan käteisvaroilla , kuten aikoinaan sanottiin , ja se onnistuttiin tekemään suojelemalla parlamentin etuoikeuksia ja toimivaltuuksia .
Komission osalta tämä on mielestäni aina tärkeää tässä toimielinten välisessä pelissä , ja olen hyvin iloinen voidessani korostaa sitä .
Kiitän vielä kerran kaikkia puhujia ja erityisesti varapuheenjohtaja Provania hänen erinomaisesta työskentelystään koko tämän keskustelun kuluessa , varsinkin sovittelumenettelyn aikana , teollisuusvaliokunnan puheenjohtajaa sekä aivan erityisesti esittelijä Ahernia ja kaikkia tähän työhön osallistuneita parlamentin jäseniä . - Kiitos , arvoisa komission jäsen .
Keskustelu on päättynyt .
Äänestys toimitetaan huomenna klo 11.00 .
 
Kulttuuri 2000 Esityslistalla on seuraavana Graça Mouran laatima parlamentin sovittelukomiteavaltuuskunnan mietintö ( A5-0009 / 2000 ) sovittelukomitean hyväksymästä yhteisestä tekstistä Euroopan parlamentin ja neuvoston päätökseksi kulttuuriyhteistyön yhtenäisen rahoitus- ja ohjelmointivälineen perustamisesta ( Kulttuuri 2000 -ohjelma ) ( C5-0327 / 1999 - 1998 / 0169 ( COD ) ) .
Arvoisa puhemies , Amsterdamin sopimuksen 151 artiklasta huolimatta kulttuuri on ollut lapsipuolen asemassa siinä valtavassa koneistossa , jonka kautta Euroopan projektiin suunnataan erilaisia ohjelmia sekä taloudellisia , teknisiä ja inhimillisiä voimavaroja .
Varmaankin voidaan sanoa , että luotaessa 50 vuotta sitten perusta yhteiselle Euroopalle , jossa me nyt elämme , tavoitteet olivat luonteeltaan lähinnä taloudellisia ja sosiaalisia .
Varmaankin voidaan myös sanoa , että Euroopan eri politiikat ovat viiden kuluneen vuosikymmenen aikana kokeneet monenlaisia heilahduksia erilaisten suhdanteiden ja muiden syiden vuoksi .
Mutta siinä hengessä , joka ohjasi Euroopan perustajien pyrkimyksiä , oli väistämättä mukana myös ajatus sivistystehtävästä , joka siivitti heidän haluaan rakentaa kestävät edellytykset rauhalle .
Tuo ajatus sivistystehtävästä perustuu kulttuurin syvälliseen monimuotoisuuteen .
Kansallisiin identiteetteihin perustuva Eurooppa voi elää kauan rauhan ja vaurauden oloissa , jos tuo kulttuurin monimuotoisuus voi pysyä elinvoimaisena ja jos se raadollinen ja aggressiivinen kauna , joka poikkeuksetta johtaa nationalismin kaikkein kiihkeimpiin muotoihin , onnistutaan kitkemään pois .
Jotta se olisi mahdollista , kansalaisten on ymmärrettävä ja tunnettava omakseen ne humanismin ja suvaitsevaisuuden , taiteellisen luovuuden ja kaiken kulttuurisen luomistyön arvot , jotka kasvavat hedelmällisessä eurooppalaisessa maaperässä ja ilmentävät sitä , mikä ihmisessä on kaikkein jalointa ja arvokkainta .
Ja näiden arvojen ymmärtäminen ja omaksuminen on aidosti mahdollista vain , jos se voi perustua sellaiseen käsitykseen kulttuurista , jossa keskeisenä ulottuvuutena on eurooppalainen demokratia .
Varmastikin reaalikonvergenssi , taloudellinen ja sosiaalinen koheesio , yhtenäisvaluutta , työttömyyden ja syrjäytymisen torjuminen sekä myös kilpailu luovat sellaiset olot , joissa tasa-arvoa ja kehitystä voidaan edistää , joissa elämänlaatua voidaan parantaa ja joissa Euroopan kansalaisille voidaan rakentaa parempia mahdollisuuksia .
Varmastikin yhteinen puolustus- ja turvallisuuspolitiikka voi lujittaa Euroopan identiteettiä ja vahvistaa Eurooppaa maailmassa .
Varmastikin ihmisoikeuksien puolustamiseen tarkoitettu politiikka pyrkii entistä selvemmin suuntautumaan yleismaailmalliselle tasolle .
Kuitenkin mikäli kulttuuripolitiikat eivät anna näille tavoitteille tunnusomaista , korkeampaa merkitystä , Eurooppa ja eurooppalainen demokratia eivät sittenkään voi päästä kovin pitkälle .
Sillä juuri kulttuurin ja vain sen välityksellä miljoonat ja taas miljoonat kansalaiset voivat tuntea itsensä eurooppalaisiksi ja helliä , kehittää ja syventää tunnettaan siitä , että he ovat osa Eurooppaa .
Kuitenkin , arvoisa puhemies , Euroopan politiikalta on puuttunut juuri tuo pyrkimys kohota korkeammalle .
Kulttuurista , kulttuurisesta yhteistyöstä , merkittävistä toimista , suurista aloitteista ja kulttuuritoimijoiden verkostoista kylläkin puhutaan , mutta samaan aikaan ei oteta sanallakaan esiin tarvetta luoda Euroopan toimielimille omaa kulttuuripolitiikkaa , vaikka se ei edes millään tavoin olisi toissijaisuusperiaatteen vastaista .
Kulttuurin merkityksestä Euroopan projektille saatetaan puhua hyvinkin kaunopuheisesti , mutta samaan aikaan suunnataan kuitenkin naurettavan vähän määrärahoja sellaisille ohjelmille , joiden tarkoituksena on palvella pysyvästi ja säännöllisesti yli 300 miljoonaa ihmistä , luoda heille yhteys siihen kulttuuriperintöön , joka heille kuuluu , herättää heissä aktiivinen ja vuorovaikutuksellinen halu päästä kosketuksiin niiden suurten arvojen ja niiden suurten teosten kanssa , jotka tuon perinnön muodostavat .
Euroopan kansalaisilla , joita me täällä edustamme , on oikeus vaatia unionin toimielimiltä johdonmukaisempaa , tehokkaampaa ja ennen kaikkea eurooppalaisempaa asennetta .
Nyt esittämieni näkökohtien tarkoituksena on toimia alustuksena parlamentin keskustelulle Kulttuuri 2000 -ohjelmaa koskevasta yhteisestä tekstistä , jonka sovittelukomitea hyväksyi 9. joulukuuta .
On syytä pitää mielessä , että Kulttuuri 2000 -ohjelma merkitsee ainutlaatuista kulttuuriyhteistyön rahoitus- ja ohjelmointivälinettä .
Sovittelussa päästiin tyydyttäviin ratkaisuihin lähes kaikkien toisessa käsittelyssä hyväksyttyjen tarkistusten osalta , ja voidaankin katsoa , että parlamentin näkökohdat voitiin ainakin kohtuullisessa määrin sisällyttää tähän ohjelmaan .
Niistä mainittakoon erityisesti periaate , jonka mukaan ensisijaisena poliittisena tavoitteena on luoda edellytykset sille , että Kulttuuri 2000 -ohjelman puitteisiin sisältyvät toimet tavoittavat mahdollisimman suuren määrän kansalaisia .
Talousarviota koskevien näkökohtien osalta parlamentin sovitteluvaltuuskunta joutui toteamaan , että neuvosto kieltäytyi jyrkästi korottamasta tarkoitukseen alun perin varattua 167 miljoonan euron määrärahaa .
Myöhemmin neuvoston asenne kuitenkin lieventyi , ja ansio siitä kuuluu yksinomaan komission jäsen Viviane Redingin henkilökohtaisille ponnistuksille rakentavan ratkaisun löytämiseksi .
Hänen ehdotuksestaan komissio sitoutui esittämään 30. heinäkuuta 2002 mennessä selonteon ohjelman tuloksista ja ottamaan kantaa käytettävissä olevien rahoitusvarojen riittävyyteen tai riittämättömyyteen sekä esittämään niiden mahdollista tarkistamista .
On pidettävä mielessä , että ehdotus voitiin viime kädessä hyväksyä sen vuoksi , että neuvottelujen kuluessa oli mahdollista löytää sellainen toimielinten välinen sovittelumekanismi , joka todella vastaa termin " sovittelu " kaikkein alkuperäisintä merkitystä .
Lopuksi ehdotan täysistunnolle , että sovittelukomitean hyväksymä yhteinen teksti Kulttuuri 2000 -ohjelman perustamisesta hyväksytään , ja toivon sille jo tässä vaiheessa mitä parhainta menestystä .
Arvoisa puhemies , olen oikeastaan sitä mieltä , että meidän ei olisi tarvinnut puhua tästä enää , sillä sanoimme kaiken jo viime keskustelussa .
Valitettavasti se tosiasiahan ei ole muuttunut mitenkään , että neuvosto puhuu aina kulttuurista , mutta ei myönnä siihen varoja .
Meillä on sellainen tunne ja olemme oikeastaan vakuuttuneita siitä , että jäsenvaltiot olisivat kaikki mielissään , jos ne voisivat pyyhkiä jälleen pois sen , minkä ne kirjasivat vuonna 1992 Maastrichtin sopimukseen .
Sillä kukaan ei halua antaa varsinaisesti tosiaankin rahaa kulttuuriin .
Asia on valitettavasti näin .
Meidän on todettava se .
Haluaisin kiittää mietinnön esittelijää , joka on tehnyt tätä vaikeaa työtä todellakin uupumatta , tietysti yhteistyössä komission jäsenen kanssa .
Meidän oli kuitenkin otettava huomioon , että olemme oikeastaan saavuttaneet tavoitteemme sisällöllisesti , mutta rahoituksen osalta se ei tietenkään pidä paikkaansa .
Sellaisessa sovittelussa , jossa toisen osapuolen on oltava todellakin yksimielinen , tuntuu siltä kuin olisi voimaton .
Se ei ole oikeastaan mikään oikeudenmukainen basaari , mikä siellä on meneillään !
Siellä on aina ihmisiä , jotka voivat torjua kaiken , ja toisella puolella olemme me kerjäämässä vähän lisää rahaa kulttuurille .
On oikeastaan häpeällistä , mitä me siellä teemme !
Se on hirvittävä arabialainen basaari , jossa vallitsevat epäsuhtaiset olot .
Olemme silti iloisia siitä , että tästä ohjelmasta tuli sellainen kuin halusimme .
Se vastaa sitä , mitä kansalaiset odottavat meiltä .
Me tuemme pieniä ja keskisuuria tapahtumia emmekä suuria tapahtumia , ja annamme yksittäiselle kansalaiselle ja myös pienemmille toimijoille mahdollisuuden päästä helpommin esille .
Mielestäni se tosiasia , että kulttuuri on nykyään yhdessä koulutuksen ja nuorisoasioiden kanssa yhden komission jäsenen käsissä , takaa myös sen , että näiden kolmen ohjelman , jotka ovat erityisen merkittäviä Euroopan unionin kansalaisille , välille luodaan lisää yhteisvaikutusta .
Jos kaikki rahat pannaan yhteen ja luodaan yhteisvaikutusta , silloin voidaan olla hieman tyytyväisiä , mutta myös vain aivan vähän .
Toivon , että saamme näillä vähäisillä varoilla aikaan paljon tuloksia .
Arvoisa puhemies , yhdyn niihin tärkeisiin sanoihin , joilla esittelijä aloitti puheenvuoronsa , ja minun on lisättävä , että sovittelumenettelyn aikana koin henkilökohtaisesti hienoisen pettymyksen neuvoston osalta .
Toisaalta se ei suostunut hyväksymään termiä " Euroopan kulttuuripolitiikka " tai muita vastaavia termejä , ja lisäksi se jopa vähätteli perustamissopimusten sisältöä ja määritteli Kulttuuri 2000 -ohjelmaa vain kulttuuriyhteistyön välineeksi , eikä sen enempää .
Toisaalta se on pysynyt järkähtämättömän tiukkana parlamentin pyytämän rahoituksen osalta , joka oli jo alun perin hyvin niukka .
Niin , tämän edellisen yleistäminen koko neuvostoon olisi väärin 14 : ää jäsentä kohtaan , sillä vain yksi , Alankomaiden edustaja , puolsi tätä tiukkaa linjaa .
Jälleen on osoitettu , että sovittelumenettely on ristiriidassa neuvostolta vaadittavan yksimielisyyden kanssa .
Tämä vaatimus tekee sovitteluratkaisusta lähes mahdottoman ja lisäksi se vahingoittaa myös parlamentin arvokkuutta toimielimenä .
Arvoisa puhemies , nämä huomiot eivät saisi kuitenkaan peittää alleen sitä , että tämän huomenna äänestettävän tekstin avulla me sosialistit tulemme äänestämään sen puolesta käynnistetään yksi Euroopan unionin tärkeimmistä ohjelmista .
Toimimalla kulttuurin alalla myötävaikutamme suoraan Euroopan sielun rakentamiseen , ja varsinkin tässä tapauksessa , sillä Kulttuuri 2000 : een sisältyvät alaohjelmat ovat kerrassaan upeita .
Viime vuosina ne ovat olleet niiden ohjelmien joukossa , joita Euroopan unionin dynaamisimmat ja nuorimmat kansalaiset ovat suosineet eniten .
Lopuksi haluan sanoa , että esittelijä Graça Moura teki minuun syvän inhimillisen vaikutuksen : hänen tietonsa , hänen harkitsevaisuutensa ja hänen älyllinen lahjakkuutensa tekevät hänestä mielestäni parhaan mahdollisen esittelijän , joka tällä mietinnöllä olisi voinut olla .
Onneksi olkoon !
Lopuksi haluan onnitella komission jäsen Redingiä , varapuheenjohtaja Imbeniä ja kulttuurivaliokunnan puheenjohtaja Gargania siitä peräänantamattomuudesta ja viisaudesta , jota kukin heistä on osoittanut tehtävässään koko sovittelumenettelyn ajan .
Arvoisa puhemies , arvoisa komission jäsen , arvoisa esittelijä , haluaisin aloittaa kiittämällä sydämellisesti Graça Mouraa hänen valtavasta panostuksestaan tämän Kulttuuri 2000 -ohjelman käsittelyn aikana .
Jo aikaisemmin sanottiin - ja olemme myös keskustelleet tästä asiasta monta kertaa - , että kulttuuri on luonnollisesti erittäin tärkeä riippumattomana osa-alueena - haluan vielä kerran painottaa tätä - mutta myös erinomaisena välineenä Euroopan idean viemiseksi pitemmälle , ja kulttuuri on hyvin tärkeä asia kansalaisille .
Emme saa missään tapauksessa unohtaa sitä .
Eurooppalainen kannustin , joka sisältyy tähän ohjelmaan , on valtavan tärkeä erityisesti pienille kielialueille , kuten Alankomaille , missä ei ole pelkästään kansallisia mahdollisuuksia vaan missä tarvitaan myös tukea erityisesti kielen vuoksi .
Olemme tänään tulleet pitkän tien loppuun .
Haluan kuitenkin vielä käsitellä , kuten myös muut ovat tehneet , epäselvää ja ennen kaikkea myös ei-toivottua menettelytapaa .
Yhteispäätösmenettely ja yksimielisyys ovat ristiriidassa keskenään , ikään kuin käärme söisi itseään toisesta päästä .
Ei ole paljoa neuvoteltavaa , jos yksi osapuolista toteaa jo etukäteen , että voimme neuvotella kaikesta , mutta budjetti pysyy samana .
Haluan sanoa nyt kuitenkin vielä Alankomaiden suhteen , että tästä asiasta on käyty neuvotteluja aikaisemmassa vaiheessa .
Tuloksena oli 30 prosentin lisäys , joten emme ole juurikaan tyytymättömiä tulokseen .
On luonnollisesti aina parempi - minä puhun myös aina sen puolesta - antaa enemmän rahaa käyttöön ja myös hieman nopeammalla tavalla .
Mielestäni tämä ohjelma kuitenkin tarjoaa hyvät mahdollisuudet monille ohjelmille .
Haluaisin painottaa , että kulttuuria ei tueta ainoastaan näistä määrärahoista .
Kulttuuri ei kuulu pelkästään kulttuurin alaisuuteen vaan myös monien muiden osa-alueiden alaisuuteen .
Myös rakennerahastoissa on paljon rahaa käytössä kulttuuria varten , ja se asia meidän täytyy myös ottaa huomioon ja seurata sitä tarkasti .
Olen onneksi aluepolitiikka- , liikenne- ja matkailuvaliokunnan jäsen .
Aion itse valvoa siellä , että tätä asiaa myös käsitellään riittävästi .
Mielestäni olemme myös päättäneet hyväksyä sen , että budjetti on riittävä , koska on huono asia kansalaisten kannalta , jos sitä ei hyväksytä .
Tässä asiassa olen myös koko ajan tukenut esittelijää .
Olen kuitenkin sitä mieltä , että on välttämätöntä - esittelijäkin sanoo niin - , että tulevassa HVK : ssa muutetaan yhteispäätösmenettelyä niin , että yksimielisyyttä ei tarvita .
Suhtaudumme erittäin myönteisesti moniin tapahtuneisiin parannuksiin .
Enää ei tarvita jättiläismäisiä hankkeita , vaan tarvitaan tilaa kulttuuriverkostoille , runsasta huomion kiinnittämistä lukemisen edistämiseen , kääntämiseen ja kääntäjäkeskuksiin , mikä on varmasti tärkeää pienten kielialueiden kannalta .
Haluan kiittää sydämellisesti esittelijää ja myös Redingiä Kulttuuri 2000 -ohjelmasta .
Voin vielä sanoa , että nyt ryhdymme työhön .
Arvoisa puhemies , muut kollegat ovatkin jo käsitelleet sitä , mitä aioin sanoa , ja luulen , että Euroopan parlamentin ryhmät ovat yksimielisiä samoin kuin me kulttuurivaliokunnan jäsenet .
Minäkin sanon , että äänestän tämän neuvoston ja Euroopan parlamentin päätösluonnoksen puolesta kovin raskain sydämin .
Ei siksi , että edustajamme , esittelijämme ja puheenjohtaja Gargani olisivat tehneet huonoa työtä - he ovat olleet ahkeria ja tehneet erinomaista työtä - , eikä siksi , että vastustaisin jyrkästi komission jäsen Redingin kantoja - mielestäni tässä tilanteessa hänen kantansa ovat olleet erittäin myönteisiä - , vaan koska en hyväksy neuvoston kielteistä kantaa .
Tämä on häpeällistä !
Tämä luku , 167 miljoonaa euroa niin moneksi vuodeksi , on häpeäksi Euroopan unionille !
Kun meidät pakotetaan kirjaimellisesti tukahduttamaan teatteriryhmiä , uusia muusikkoja , uraa uurtavia taidehankkeita ja uutta kirjallisuutta , tukahduttamaan niitä ja tarjoamaan vain lämmintä kättä , ja kun Eurooppa alkaa näin tuntua jotenkin vieraalta , vastakkaiselta ja vihamieliseltä sille pyrkimykselle kulttuuriseen luovuuteen , jossa Euroopan unionin pitäisi olla läsnä , tämä lopputulos on surullinen - eihän Euroopan yhdentymisen tie saa tarkoittaa vain euroa , laajentumista tai geopoliittisia tarkoitusperiä , vaan siihen pitää kuulua myös kulttuurin kukoistus .
Vaikka olemme edelleen yhtä mieltä , vaikka Hollannin hallitus pystyi eilen uhkavaatimuksellaan saamaan aikaan nämä 167 miljoonaa euroa ja vaikka ylihuomenna hallitus , jossa mukana on Haider , kertoo meille , mitä kulttuuritoimintaa harjoitamme , emme aio mennä eteenpäin .
Tästä syystä on hyvin tärkeää hallitustenvälisen konferenssin kannalta , että tehdään merkittäviä päätöksiä ja että tehdään leikkauksia , jotta Euroopan parlamentin pyrkimys antaa merkittävää tukea kulttuurille Euroopan alueella vapautuu tästä kaikkien hallitusten sitoumuksesta .
Arvoisa puhemies , yhdyn täysin esittelijän esittämiin arvioihin ja kiitän myös kulttuurivaliokunnan puheenjohtajaa , Gargania , hänen tekemästään arvokkaasta työstä sangen vaikean sovittelumenettelyn puitteissa .
Tarve yksinkertaistaa ja vahvistaa aiempia ohjelmia oli varmasti kaikkien tiedossa , mutta toivoimme , että Kulttuuri-ohjelma saattaisi todella osaltaan auttaa nostamaan esiin esimerkiksi kunkin kulttuurin osa-alueen ominaispiirteitä , myös - tai sanoisin jopa ennen kaikkea - vähemmän tunnetuilla kulttuurin alueilla , tai pikemminkin juuri niillä .
Toivomme näin tapahtuvan ainakin arviointiasteikon osalta .
Me luotamme lujasti kulttuuritoiminnan arvoon , myös sen vaikutuksen osalta , mikä sillä on kansakunnan sosiaaliseen samoin kuin taloudelliseen kasvuun .
Täysivaltainen Eurooppa voi kilpailla muun maailman kanssa , mikäli se oppii täysin tuntemaan omat juurensa , korostaen yhteistä kulttuuriperintöä , kunnioittaen ja palauttaen arvon niille kulttuurin ja kielen saarekkeille , jotka tähän saakka ovat jääneet vähemmän tunnetuiksi .
Verrattuna siihen kulttuurisen ulottuvuuden merkittävään pedagogiseen tehtävään , joka Euroopan unionin on ratkaistava , eräs ohjelman ilmeisimmistä rajoituksista on rahoituksen määrä - olemme kuulleet tämän useita kertoja - joka ilmentää sitä , että vaikka komission jäsen onkin varmasti ymmärtänyt kulttuurityön ulottuvuudet , neuvosto ei ole täysin niitä käsittänyt : tästä todistaa myös asiakirja , jossa taloudellisia tekijöitä pidetään sosiaalista yhteenkuuluvuutta tärkeämpänä .
Euroopan unionin kokonaiskasvu ja tietoisuus Euroopan kansalaisuudesta : näistä syistä katsomme , että Kulttuuri 2000 -hanke edesauttaa rahoituksen niukkuudesta huolimatta olennaisesti tämän suuren yhteisen tavoitteen saavuttamista .
Arvoisa puhemies , haluan korostaa yksimielisyyttämme tänä iltana ja sanoa , että kannatan Kulttuuri 2000 -ohjelman hyväksymistä ja kiitän omalta osaltani esittelijä Graça Mouraa , joka jatkoi entisen kollegamme Nana Mouskourin työtä .
Kumpikin heistä on tehnyt ensiluokkaista työtä .
Aiemmin tänään käymämme keskustelun rinnalla kulttuuri ei kenties näytä niin tärkeältä , mutta se on tärkeää ; ja meidän täytyy Euroopan parlamentissa varoa , ettemme anna kiireellisten asioiden mennä tärkeiden asioiden tielle .
Miksi sanon , että kulttuuri on tärkeää ?
No , puhtaasti taloudelliselta kannalta katsottuna Euroopan kulttuuri lisää sen todellista vaurautta .
Minne Euroopan matkailuala oikein joutuisi ilman rikasta kulttuuriamme ?
Tätäkin tärkeämpää on kuitenkin se , että juuri kulttuuritoiminta tekee ihmiskunnasta sivistyneen .
Kulttuuri on demokraattisten näkemystemme ytimessä ; eikä sivistymätön yhteiskunta salli suvaitsevaisuutta , vapautta eikä demokratiaa .
Kulttuurinen monimuotoisuus on tärkeää , mutta se on uhattuna .
Sitä ei kuitenkaan uhkaa Eurooppa .
Monet ihmiset maassani sanovat , että heidän mielestään brittikulttuuria uhkaavat esimerkiksi Portugali , Saksa ja Suomi - taivas varjelkoon .
Me juomme portviiniä ja pidämme saksalaisesta oluesta ja käymme jopa suomalaisissa saunoissa , mutta kulttuuria ei kuitenkaan uhkaa Eurooppa .
Sen sijaan näen , miten ihmiset kaikkialla Euroopassa juovat Coca Colaa , syövät hampurilaisia , käyttävät baseball-lakkeja ja katsovat Hollywood-elokuvia - ja usein he tekevät tätä kaikkea samaan aikaan .
En ole sitä mieltä , että protektionismi ja sääntely olisivat keino puolustaa Euroopan kulttuuria , mutta meidän on mielestämme ojennettava auttava käsi silloin kuin se on mahdollista .
Siitä Kulttuuri 2000 -ohjelmassa on kysymys .
Sanoisinkin ministerineuvostolle : pitäkää todellakin silmällä tätä ohjelmaa .
Teemmekö me tarpeeksi ?
Ja sanon komission jäsen Redingille : kiitos tuestanne ja siitä avusta , jota olette tähän asti antanut meille , jatkakaa samaan malliin , me olemme teidän puolellanne .
Arvoisa puhemies , minäkin haluan lämpimästi kiittää esittelijä Graa Mouraa ja komission jäsen Redingiä heidän panoksestaan tämän ohjelman aikaansaamisessa .
Kulttuuri 2000 -ohjelmahan sai lopullisen muotonsa viime vuoden lopulla parlamentin ja neuvoston välisessä sovittelussa .
Lopputulosta voidaan pitää kohtuullisena , kun otetaan huomioon , että ohjelman hyväksyminen vaati neuvostossa yksimielisen päätöksen .
On toivottavaa , että tulevassa HVK : ssa päädytään myös kulttuurin alalla määräenemmistöpäätöksiin .
On todella erikoista , että lainsäädäntö , jonka käsittelyssä noudatetaan yhteispäätösmenettelyä , edellyttää neuvostossa yksimielisyyttä .
Kulttuurin puiteohjelma korvaa nykyiset Kaleidoskooppi- , Ariane- ja Rafael-ohjelmat .
Kun ohjelmaa aletaan toteuttaa , toivon erityisesti , että sen kirjallisuudelle ja kirjojen kääntämiselle antamat mahdollisuudet pystytään hyödyntämään täysimääräisesti .
Uskon ja toivon , että uuden teknologian rynnistyksistä huolimatta kirjallisuus säilyttää asemansa .
Tarvitsemme kirjallisuuden tarjoamaa syventymistä lyhytjänteisyyden ja pinnallisuuden keskellä .
Kirjallisuudella on niin ikään suuri merkitys kulttuuriperintömme välittämisessä , keskinäisen tuntemuksen lisäämisessä sekä kielellisen rikkauden ja kielten moninaisuuden vaalimisessa .
Tässä yhteydessä on erityisen mieluisaa todeta , että pian sen jälkeen kun Sokrates- ja Kulttuuri 2000 -ohjelmat käynnistetään virallisesti Lissabonissa maaliskuussa pidettävässä ministerineuvoston kokouksessa , EU-puheenjohtajavaltio järjestää yleisten kirjastojen asemaa pohtivan kokouksen .
Toivon , että tämä kokous kannustaa myös komissiota ottamaan aktiivisesti kirjastot huomioon tietoyhteiskunnan viidennessä puiteohjelmassa .
Arvoisa puhemies , arvoisa komission jäsen , arvoisa mietinnön esittelijä , hyvät parlamentin jäsenet , tämänpäiväisen esityslistan ympyrä sulkeutuu tavallaan .
Me olemme puhuneet tänään hyvin paljon Euroopasta arvoyhteisönä , suvaitsevaisuudesta , ihmisarvosta , ihmisoikeuksista , myönteisestä suhtautumisesta laajentumisprosessiin sekä avoimuudesta ja molemminpuolisesta kunnioituksesta .
Nuoriso- , koulutus- ja kulttuuripolitiikka ovat tärkeitä työkaluja luotaessa näitä arvoja , kansalaisten luottamusta Euroopan unioniin ja Euroopan unionin uskottavuutta kansalaisiin nähden .
Ne määrärahat , jotka neuvosto myönsi kulttuuriohjelmaa varten , ovat räikeässä ristiriidassa kulttuuri- ja koulutuspolitiikan merkityksen sekä sen merkityksen kanssa , joka tällä ohjelmalla on Euroopan unionin tavoitteille .
Kulttuuritoiminta luo identiteettiä .
Kulttuuritoiminta on yksilöllisyyden ja oman persoonallisuuden ilmentymä sekä luo suhteita ja viestii .
Me haluamme värikkään Euroopan .
Me haluamme ykseyden moninaisuuden periaatteen mukaisen Euroopan .
Me haluamme , että ihmiset ymmärtävät ja oppivat arvostamaan erilaisuutta .
Tästä syystä olemme puoltaneet budjetin avaamista tai määrärahojen osoittamista erilaisiin toimiin .
Tästä syystä olemme torjuneet voimakkaan keskittymisen suurin verkostoihin ja verkostorakenteisiin , koska me haluamme tukea pieniä ja keskisuuria yksikköjä ja yksilöllistä toimintaa , haluamme antaa tuhansien kukkien kukkia .
Haluaisin antaa tukeni edelliselle puhujalle .
Siinä on ristiriita - yksimielisyysperiaate , yhteispäätösmenettely ja sovittelukomitea - , kun me haluamme vahvistaa kulttuuripolitiikan periaatteita eurooppalaisessa tietoisuudessa emmekä jatkaa niiden heikentämistä .
Arvoisa puhemies , hyvät parlamentin jäsenet , kuten olemme kuulleet , meillä on poliittisten ryhmien rajojen yli yhteinen poliittinen vihollinen , ja se on neuvosto .
Kulttuuriasioita käsittelevän valiokunnan päätöksethän eivät päädy sattumalta aina sovittelumenettelyyn , sillä joku jäsenvaltio käyttää kulttuuria aina panttivankina ajaessaan muita etuja neuvostossa .
Yksimielisyysperiaate osoittautuu siten ensiluokkaiseksi estämisvälineeksi .
Kamppailu kestävästä kompromissista kesti lähes kaksi vuotta , kunnes Euroopan parlamentti voi näyttää sille nyt vihdoinkin vihreää valoa .
Edes edeltävien ohjelmien Kaleidoskoopin , Arianen ja Rafaelin voimassaoloajan päättyminen ei pystynyt pehmittämään neuvostoa .
Tilanteen hoitamiseksi tarvittiin kokeiluohjelma .
Se on tehnyt Euroopan unionin kulttuuripoliittisten toimien heikkoudet jälleen kerran selväksi .
Määrärahoista ja ohjelman muotoilemisesta käyty poliittinen kamppailu ei ole mitenkään suhteessa tuen määrään nähden .
Vuonna 1999 voitiin 410 anomuksesta ottaa huomioon vain 55 hanketta niukalla 6,07 miljoonan euron kokonaismäärällä .
Käsiteltävänä olevan ohjelman kohdalla neuvosto ei ollut valmis tulemaan parlamenttia vastaan edes yhden euron verran !
Siten ohjelman määrärahat ovat edelleen vaatimattomat 167 miljoonaa vuoteen 2004 saakka .
Se vastaa yhden ainoan keskisuuren saksalaisen oopperatalon menoja tällä aikavälillä , kun tämä summa on taas tarkoitettu 29 maalle Euroopassa viiden vuoden ajaksi .
Tämä on räikeä epäkohta !
Niinpä meidän on sitten tyydyttävä vihaisina siihen , että olemme saaneet ajettua ainakin sisällöllisesti jotain läpi .
Sitä esiteltiinkin jo myös kiitettävästi .
Meille jää toive siitä , että neuvosto voidaan saada ehkä kuitenkin vielä jonakin päivänä muuttamaan mieltään .
Se tulee ehkä vielä ymmärtämään , että kulttuuritoimet eivät merkitse Euroopan unionille vaaraa , vaan mahdollisuutta !
Kulttuuriyhteistyö - myös se todettiin - luo tosiaankin identiteettiä paljon enemmän kuin mikä tahansa vielä niin tärkeä kuljetusdirektiivi .
Kulttuurin tukeminen on yleisesti hyväksyttyä , mitä ei voida väittää todeksi kaikkien politiikan päätösten kohdalla .
Kysyn teiltä : mitä neuvosto siis pelkää ?
Arvoisa puhemies , se , jolla on kunnia johtaa puhetta kulttuuriasioita käsittelevässä valiokunnassa , kuten minulla on , ei voi olla yhtymättä useiden kollegoiden ilmauksiin , eikä voi olla onnittelematta esittelijää ja komission jäsen Redingiä , jonka kanssa hän on tehnyt yhteistyötä ja joka on kohdannut vaikeuksia myös sovittelussa ja vastustanut määrätietoisesti neuvostoa , kuten kaikki ovat huomauttaneet .
Olen voinut todeta , kuinka voimakkaasti on vakiintunut näkemys kulttuurista , joka on välttämätön Euroopan organisaation tasolla , mutta jolla on vähäiset mahdollisuudet vastata kaikkiin Euroopan valtioiden esittämiin pyyntöihin .
Korostan ainoastaan omaa henkilökohtaista mielipahaani sen johdosta , ettei lopulta voitu hyväksyä erästä tarkistusta .
Toisaalta on korostettava komission jäsen Redingin alttiutta ja kaukonäköisyyttä , sillä hän henkilökohtaisesti otti tehtäväkseen asian tutkimisen uudelleen ja kokonaisarvion esittämisen , ja siten uuden tilanteen määrittämisen muutaman vuoden kuluttua .
Kuluneina vuosina perustetut kulttuuriohjelmat - Kaleidoskooppi , Ariane , Rafael - on korvattu yhdellä ohjelmalla , Kulttuuri 2000 -ohjelmalla , jossa - tätä minun on korostettava hyvin painokkaasti - esittelijä arvostelee jyrkästi kantaa , jonka , kuten joku tänään iltapäivällä sanoi , pitäisi antaa Euroopan parlamentille ajattelemisten aihetta , mutta jossa on kuitenkin korostettava sitä , kuinka tärkeää on kuulua laajaan yhteisöön , jossa kulttuurin tulkitaan olevan demokratian tekijä .
Tämä ei mielestäni ole retoriikkaa , vaan uudenaikaisen liberalismin ilmentymä , joka yhdistää Euroopan valtiot ja merkitsee suunnanmuutosta parlamentille ja komissiolle .
Olemme yhtyneet tähän linjaan , ja tulos , johon tänä iltana pääsemme , rahoituksen niukkuudesta huolimatta , auttaa uskoakseni huomattavasti edistämään tätä strategiaa ja Euroopalle tarjoutuvaa mahdollisuutta , joka puolestaan määrittää taloudellisia tekijöitä ja kehitystä : toisin sanoen kulttuuria , yhteiskunnallista ja suurta yhteisöä järjestävää tekijää , joka nähdään taloudellisen kehityksen edellytyksenä , ei kenties aivan päinvastoin kuin kulttuuriin taipuvaisessa Euroopassa on totuttu ymmärtämään menneinä vuosina .
Ihminen ja kulttuuri asetetaan etusijalle , ja tämä kulttuuri saattaa määrittää talouskehitystä .
Pohtikaamme tätä tulosta , olkaamme siitä iloisia ja antakaamme itsellemme lupa suhtautua täysin avoimesti tähän hyödylliseen strategiaan .
Arvoisa puhemies , haluaisin ensiksi kiittää esittelijä Graça Mouraa siitä , että hän onnistui luovimaan tiensä tämän sovitteluprosessin varsin sokkeloisten vaiheiden läpi .
Mielestäni on erittäin sopivaa , että kun aloitamme Kulttuuri 2000 -ohjelman sovitteluprosessin , runoilija johdattaa meitä meidän pyrkimyksissämme .
Koska nämä sovittelut eivät ole aivan mutkattomia , meidän täytyy jälleen kerran kiittää varapuheenjohtaja Imbeniä hänen esimerkillisistä neuvottelutaidoistaan , kun hän on vaikeuksista huolimatta pyrkinyt varmistamaan , että kulttuurimäärärahat jaetaan viisaasti yhteisössämme .
Keskeinen kysymys , joka parlamentilla , komissiolla ja neuvostolla on edessään , on mielestäni seuraava : mitä on Eurooppa ?
Mitä se merkitsee ja mitä Eurooppa antaa meille kansallisten rajojemme parametrien tuolla puolen ?
Eurooppa on yhtä kuin sen ihmiset , sen historia ja nyt sen yhteisyys ; mutta syy siihen , miksi Kulttuuri 2000 -ohjelma on meille niin tärkeä , on tämä : lyön vetoa , että kun esitämme kysymyksen - Mitä Eurooppa on ? - , vastaamme siihen sanomalla , että se on taidettamme , kirjallisuuttamme ja perintöämme .
Juuri sitä Kulttuuri 2000 -ohjelma edustaa .
Se edustaa mahdollisuutta pitää yllä Euroopan identiteettiä 2000-luvulla , identiteettiä , joka kaihtaa kahtiajaon , sodan , köyhyyden , opportunismin , arkipäivän köyhyyden jälkikaikuja .
Ja tätäkin enemmän - ja tämä on proosallisempaa , arvoisa puhemies - se merkitsee , että pystymme oppimaan aiemmista aloitteista panemalla ne täytäntöön uusissa ohjelmissa , jotka ovat kattavia ja monialaisia ja jotka hyödyttävät luovia aloja niiden edellyttämällä tavalla .
Se edistää liikkuvuutta ja avaa kulttuurin ovet sosiaalisesti heikoimmassa asemassa oleville ja syrjäytyneille .
Pahoittelen ainoastaan sitä , että meillä ei tätä ohjelmaa edistäessämme ole niin paljon rahaa , että se vastaisi pyrkimyksiämme ja varmistaisi toimintamahdollisuutemme . .
( FR ) Arvoisa puhemies , hyvät jäsenet , olemme nyt päässeet pitkän prosessin päätepisteeseen .
Toimielimemme voivat nyt sovitteluvaiheen jälkeen muodollisesti hyväksyä uuden puiteohjelman , Kulttuuri 2000 -ohjelman .
Näin ollen meillä on käytössämme väline , jonka avulla pystymme viiden seuraavan vuoden aikana kehittämään selkeää ja hyvin organisoitua toimintaa , joka osoittautuu olen vakuuttunut siitä antoisaksi myös kulttuurin kannalta .
Voin siis antaa tyytyväisenä tunnustukseni tälle onnelliselle lopulle , ja kiitän myös teitä .
Kiitän kaikkia niitä täällä parlamentissa , jotka ovat ponnistelleet ja mahdollistaneet siten sovittelumenettelyn onnistumisen .
Haluan antaa erityisen kiitoksen kulttuuri- , nuoriso- , koulutus- , tiedonvälitys- ja urheiluvaliokunnalle sekä erityisesti sen esittelijälle , Graça Mouralle , sekä sen puheenjohtajalle Garganille , Euroopan parlamentin valtuuskunnalle sekä puolueryhmien vastuuhenkilöille , sovittelukomitealle sekä sen puheenjohtajalle Imbenille .
Kaikkien panos on ollut rakentava , eheä ja ratkaiseva .
Heistä on ollut suurta apua koko neuvottelujen ajan , ja minun on sanottava , että vaikeat , joskus jopa tuskalliset , neuvottelut saatiin kuin saatiinkin päätökseen ennätysajassa .
Meillä on nyt puiteohjelma , joka on kulttuurin alalla ensimmäinen laatuaan ja jonka avulla voimme tarkastella toimintaamme uudesta näkökulmasta käsin sekä toimia kulttuurin edistämiseksi paitsi entistä kokonaisvaltaisemmalla myös eheämmällä ja perusteellisemmalla tavalla .
Haluan iloita teidän kanssanne näistä mieluisista saavutuksista , jotka antavat meille mahdollisuuden tarkastella tulevaisuuttamme todella myönteisessä valossa , vaikka talousarvio ja pyrkimyksemme eivät käykään aivan yksiin .
Haluankin muistuttaa teitä puheenjohtaja Garganin sanoista , joissa hän totesi , että komissio on antanut kirjallisen lausuman väliarvion laatimisesta .
Komissio on ilmoittanut , että se laatii parlamentin ja neuvoston päätöksen 7 artiklassa siltä vaadittavan selonteon yhteydessä arvion ohjelman tuloksista sekä myös yhteisön rahoitusnäkymiin sisältyvistä rahoitusvaroista .
Selonteko sisältäisi tarpeen vaatiessa ehdotuksen päätöksen muuttamiseksi .
Selonteon ja arvion olisi määrä valmistua jo ennen 30. kesäkuuta 2002 .
Hyvät naiset ja herrat , hyvät parlamentin jäsenet , kyse ei ole ainoastaan paperille kirjoitetuista sanoista vaan muodollisesta sitoumuksesta .
Meillä pitäisi olla nyt mahdollisuus lujittaa toimintaamme sellaisen yhteisen kulttuurialueen kehittämiseksi , jossa kulttuurimme voisivat kukoistaa omaleimaisina ja monimuotoisina , rikastuttaa toinen toisiaan ja johon muut Euroopan kansalaiset voisivat täysivaltaisesti osallistua .
Tämä on myös parlamentin ansiota , sillä se on pyrkinyt siihen , että arkipäivän pienet asiat toteutuisivat suuria ja näyttäviä tapahtumia useammin ruohonjuuritasolla , lähellä kansalaisia .
Näin ollen Kulttuuri 200 -ohjelmasta tulisi kansalaisten ohjelma .
Toivon , että kansalaistemme kasvava osallistuminen johon hartaasti kehotan toteutuisi mahdollisimman laajamittaisena ja hedelmällisenä .
Olen valmis ponnistelemaan sen eteen , että kansalaisten osallistuminen toteutuisi konkreettisesti tuon viisi vuotta kestävän ohjelman aikana .
Tiedän , että te , hyvät parlamentin jäsenet , työskentelette uutterasti ohjelmaan osallistuvien kanssa omilla alueillanne ja omissa jäsenvaltioissanne , jolloin kaikki pienet kukat voisivat yhdessä muodostaa valtavan , monivärisen kukkapeitteen , kuten eräs kollega totesi .
Haluaisin , että ohjelmasta tulisi osa konkreettista todellisuutta ja että kansalaisemme näkisivät kulttuurin heidän omaa elämäänsä ja sosioekonomista asemaansa rikastuttavana tekijänä , oikeutena , jota on syytä vahvistaa , sekä merkkinä kansalaisille myötämielisen unionin paluusta .
Nämä olisivat siis eurooppalaisen Kulttuuri 2000 -ohjelman tulevia saavutuksia .
Tarkoituksena ei ole kilpailla eri jäsenvaltioiden kulttuuripolitiikkojen kanssa .
Ne ovat tärkeitä , ja toivoisinkin , että niitä kehitetään edelleen .
Kulttuuri 2000 -ohjelma on kuin apuväline , joka täydentää jäsenvaltioiden kulttuuripolitiikkoja sekä toimii sillanrakentajana jäsenvaltioidemme kulttuurien välillä .
Näin ollen Euroopan kansalaisten kulttuureihin osallistumisen lisääminen ja tehostaminen on minusta elintärkeä tehtävä , jolla ponnistelumme ovat perusteltavissa ja jonka perusteella meidän pitäisi arvioida oman toimintamme ja unionin toiminnan onnistumista .
Useat parlamentin jäsenet ovat korostaneet aivan syystä sitä , että ainoastaan talouden varaan rakennettu unioni on kuolleena syntynyt .
Jos sen rakentaminen sitä vastoin perustuu kulttuuriin , sivistykseen ja kansalaisten osallistumiseen , siitä tulee elinkelpoinen .
Hyvät parlamentin jäsenet , aion pyrkiä unionin kehittämiseen juuri edellä mainitsemieni arvojen perusteella ja korostaisin erityisesti seuraavia tavoitteita : ensinnäkin sitä , että kulttuurintekijöille tarjotaan innovatiivisia mahdollisuuksia , jotta ohjelmamme voisi tarjota heille sitä tukea , jonka he ovat kykyjensä kehittämiseksi ansainneet .
Toiseksi korostan sitä , että edistetään kulttuurien vaihtoa , niiden leviämistä ja kulttuurialan koulutusta .
Kolmanneksi kiinnittäisin huomiota kulttuurialan toimijoiden yhteistyön edistämiseen , ja neljänneksi nuorten säännöllisesti käyttämien julkisten tilojen lisäämiseen .
Viidenneksi pitäisin kiinni siitä , että pyritään suojelemaan eurooppalaisille tärkeää yhteistä kulttuuriperintöä sekä parantamaan paitsi tuon perinnön myös Euroopan kansojen historian tuntemusta .
Olen vakuuttunut siitä , että tämä uusi , hyvin jäsennelty ja avoimuuteen perustuva tehokas ja eheä ohjelma tarjoaa meille toimivan ja tärkeän välineen , jonka avulla voimme tehostaa toimintaamme .
Arvoisa puhemies , kiitän uudelleen parlamenttia sen osoittamasta tuesta sekä siitä , että se on jälleen kerran osoittanut antavansa unionissa arvoa kulttuurille .
Olen aivan varma siitä , ettei sen tarvitse katua meille antamaansa tukea , ja olen valmis itse tiedottamaan parlamentille niiden eri toimiemme täytäntöönpanon vaiheista , joita toteutamme kansalaistemme hyväksi ja joiden toivon koituvan suureksi hyödyksi unionin tulevaisuudelle .
Kiitos , arvoisa komission jäsen .
Voimme nyt kiittää vielä kerran esittelijäämme .
Keskustelu on päättynyt .
Äänestys toimitetaan huomenna klo 11.00 .
( Istunto päättyi klo 21 .
55 . )

 
Romuajoneuvot Esityslistalla on seuraavana ympäristöasioiden , kansanterveyden ja kuluttajapolitiikan valiokunnan suositus toiseen käsittelyyn ( A5-0006 / 2000 ) neuvoston yhteisestä kannasta Euroopan parlamentin ja neuvoston direktiivin antamiseksi romuajoneuvoista ( 8095 / 1 / 1999 - C5-0180 / 1999 - 1997 / 0194 ( COD ) ) ( Esittelijä : Florenz ) .
Arvoisa puhemies , hyvät naiset ja herrat , hyvät kollegat , Euroopassa murskataan ja romutetaan vuosittain yhdeksän miljoonaa autoa .
Näillä yhdeksällä miljoonalla autolla on , vaikka niillä ei voi enää ajaa , sellainen ominaisuus , että niillä käydään kauppaa ja niitä siirretään myös rajojen yli , eikä vain yhteisön sisäisten rajojen vaan myös unionin ulkopuolella olevien rajojen yli .
Sen vuoksi on periaatteessa oikein , että Euroopan unioni laatii yhteiset pelisäännöt sille , kuinka näitä yhdeksää miljoonaa ajoneuvoa vuodessa kierrätetään ja käsitellään .
Direktiivillä on mielestämme joitakin puutteita , jotka me parlamentin jäsenet haluaisimme mielellämme korjata saadaksemme aikaan direktiivin , joka on todella sitten edistyksellinen .
Sen vuoksi olemme tehneet paljon tarkistuksia .
Itse olen sitä mieltä , että tämän direktiivin soveltamisala on liian laaja .
En pidä välttämättömänä , että museoajoneuvot kuuluvat tämän direktiivin piiriin .
En myöskään ole sitä mieltä , että moottoripyörien pitäisi kuulua tämän direktiivin piiriin , koska moottoripyöräalalla vallitsee niin selväpiirteinen uusiokäyttökulttuuri , että emme tarvitse sitä varten eurooppalaista direktiiviä .
Myöskään erikoisajoneuvojen osalta en pyri välttämättä korkeisiin kierrätysasteisiin .
Toivon , että sairaankuljetusautojen kaltaisilla erikoisajoneuvoilla on korkeat pelastusasteet .
Se on suurin huoleni tällä alalla .
Mielestäni direktiivissä määrätään hyvin tiedotusvelvollisuudet , jotka koskevat autojen hävittämistä Euroopassa .
Komission ehdotukset voidaan jättää silleen .
Jäsenvaltiot huolehtivat siitä , että niissä on vastaavat vastaanottopisteet , jotka kuivattavat autot , huolehtivat esimerkiksi yli 32 miljoonasta tonnista jäteöljyä , poistavat jarrunesteet ja niin edelleen .
Tämän direktiivin tärkeän osan muodostaa kysymys , mitä me teemme vanhoille osille ?
Mitä me teemme murskatuille tuotteille ?
Tällöin ei saa jättää huomiotta sitä , että kiintiö on tärkeä kohta kierrätyksen ja talteenoton ja monien muidenkin asioiden kannalta , mutta se ei ole ainoa kohta .
Sillä älkää unohtako : autolla liikuttaessa 80 prosenttia ympäristön kuormituksesta koostuu ajamisesta , prosentti auton hyväksikäytöstä ja 19 prosenttia auton rakentamisesta .
Kiintiöt eivät ole siis ympäristöystävällisyyden ainoa muuttuja vaan yksi monista .
Olen tietysti sitä mieltä , että tarvitsemme tiukat tavoitteet .
Kiintiöt eivät saa kuitenkaan olla itsetarkoitus , vaan meidän on ymmärrettävä , että auton aiheuttaman ympäristökuormituksen kokonaiskuva on tärkeä .
Minusta on paljon parempi , että siirrymme autoista , jotka painavat nyt 1 400 kg ja joilla ajetaan keskimäärin 200 000 km , autoihin , joka painavat tulevaisuudessa enää vain 1 000 kg ja joilla ajetaan sama 200 000 km .
Tällöin kuljetettaisiin sentään 400 kg kertaa 200 000 km vähemmän .
Tämä on aitoa ympäristöpoliittista edistystä , sillä se johtaa hiilidioksidipäästöjen suureen vähenemiseen , ja se on tärkeä ainesosa , jos olen ymmärtänyt oikein Kioton pöytäkirjan .
Sen vuoksi olemme sitä mieltä , että ajoneuvot , jotka käyttävät tulevaisuudessa tehokkaasti ja todistettavasti kevytrakennetekniikkaa , tuottavat vähemmän hiilidioksidia ja saavat tämän yhden erikoisedun polttokiintiöissä .
Arvoisa komission jäsen , siitä ei jokaisen jäsenvaltio pidä päättää erikseen , vaan te päätätte sen , saavatko nämä kevytrakenneajoneuvot - monet puhuvat myös kolme litraa kuluttavista ajoneuvoista - erikoisedun .
Meistä se on oikein .
Sallikaa minun sanoa jotain kustannuksista .
Jotkut sanovat , että valmistajien pitäisi vastata kaikista kustannuksista ; se olisi muka oikein ja erittäin kuluttajaystävällistä .
Sen voi asettaa erittäin voimakkaasti kyseenalaiseksi , sillä valmistajat siirtävät kaikki kustannukset kuluttajien maksettavaksi ja omaksuvat valtiollisen kierrätysmonopolin .
Voin vain varoittaa kannattamasta sitä .
Muutamassa tarkistuksessa ehdotetaan kustannusten jakamista , puolet valmistajille ja toinen puoli uusien autojen myyjille .
Tällaisesta yhteenliittymästä , järjestelmästä , millaiseksi sen sitten kuvittelettekin , voidaan sitten vuodesta 2006 alkaen poistaa kaikki siihen kuuluvat ajoneuvot ilman viimeiselle haltijalle koituvia kustannuksia .
Tämä on myös ryhmäni nimenomainen toive .
Ehdotuksellamme kustannusten jakamisesta on yksi ratkaiseva etu , nimittäin se , että emme joudu heti direktiivin hyväksymisen jälkeen tuomioistuimeen vastaamaan siitä .
Vastavaikutus , jota autoteollisuus juonii ja järjestää , on nimittäin vakava ongelma , johon meidän on kiinnitettävä sopivasti huomiota .
Sen vuoksi ehdotan kustannusten jakamista ensimmäisen haltijan ja valmistajan kesken .
Käyttökielto tietysti tarvitsemme käyttökiellon .
Autossa on vaarallisia ainesosia , jotka on pitkällä aikavälillä kiellettävä .
Siihen tarvitaan painostuskeino .
Komissio teki muutaman ehdotuksen , jotka olivat liian tiukkoja , ja me olemme kehittäneet niille vaihtoehtoja .
Hyviä tarkistuksia on useita .
Parlamentin pätevyys on lisääntynyt .
Käyttäkäämme sitä toki hyväksi !
Osoittakaamme rohkeutta esittää direktiivi ja kehittää sitä tavalla , joka on kehityksen suuntainen .
Direktiivi , jota kehitettäisiin vain direktiivin tähden , ei olisi tämän parlamentin arvoinen .
Pyydän kannatustanne .
Arvoisa puhemies , haluaisin melkein sanoa " huh huh " , vihdoinkin olemme saaneet toiseen käsittelyyn tämän meiltä paljon paneutumista vaatineen direktiivin , jonka hyväksi esittelijä Florenz on tietenkin joutunut tekemään valtavasti työtä .
Tämä direktiivi ei ole mielestäni täysin tyydyttävä , sillä siinä ei vastata varsinaiseen ongelmakysymykseen , eli siihen , mitä aiotaan tehdä jo hylätyille ajoneuvoille , joiden takaisinotto voi tällä hetkellä tapahtua ainoastaan kuntien eli veronmaksajien kustannuksella .
Tässä ei siis sovelleta periaatetta siitä , että saastuttaja maksaa .
Hylätyt ajoneuvot on hylätty tässä yhteisön lainsäädännössäkin , sillä niitä ei ole otettu huomioon kaatopaikkoja käsittelevissä teksteissä eikä tässä romuajoneuvoja koskevassa tekstissä .
Tämän direktiivin ainoa ansio on tulevaisuuden huomioon ottamisessa .
Silti ei ole onnistuttu ratkaisemaan tällä hetkellä käytössä olevien , mutta jo vanhojen ajoneuvojen ongelmaa , joiden kierrättäminen on paljon kalliimpaa .
Sen sijaan tulevaisuuden osalta voidaan olla aika luottavaisia , koska tiedämme , mihin ponnisteluihin ajoneuvojen valmistajat ovat valmiita helpommin kierrätettävien materiaalien löytämiseksi ja toisaalta kierrätysprosessin käynnistämiseksi .
Painottaisin myös sitä , että on välttämätöntä uusien , erittäin kevyiden materiaalien kohdalla joiden ansiosta ajoneuvojen polttoaineen kulutusta ja samalla päästöjä voidaan alentaa pitää kiinni joustavuudesta kierrätyksessä , uudelleenkäytössä ja jätteidenpoltossa .
Tässä suhteessa romuajoneuvoja koskevan direktiivimme ja meidän pari vuotta sitten hyväksymiemme vanhojen direktiivien ja muiden muassa Auto-Oil -ohjelman välinen yhteensopivuus on ongelmallista .
Voimme siis olla iloisia ympäristöasioiden , kansanterveyden ja kuluttajapolitiikan valiokunnan viisaudesta , koska siellä otettiin selvyyden vuoksi jälleen käyttöön museoajoneuvoihin sovellettava poikkeussääntö , sillä museoajoneuvot ovat osa teollista perintöämme ja kulttuuriperintöämme .
Lopuksi sanoisin , että tämä direktiivi ei ole riittävän tavoitteellinen , jotta sillä voitaisiin ratkaista nykyiseen autokantaan liittyviä ongelmia , ja suhtautumista metsiämme , järviämme ja pihojamme kuormittaviin romuihin voitaisiin kuvata siinä aika tekopyhäksi .
Toistan vielä : " saastuttaja maksaa " -periaatetta ei sovelleta ja veronmaksaja saa aina maksaa .
Arvoisa puhemies , arvoisa komission jäsen , hyvät kollegat , jos katsoo viime viikkoina jaettuja lentolehtisiä , ajattelee , että me keskustelemme täällä ekoalueesta tai Euroopan autoteollisuuden kuolemasta .
Kumpikaan ei ole totta .
Meidän on tajuttava selvästi , että käsittelemämme direktiivi on hyvä direktiivi .
Se kehittää Euroopan ympäristölainsäädäntöä , ja voimme olla siitä ylpeitä , kun muokkaamme tästä direktiivistä lain ja saatamme sen voimaan .
Yhdestä kohdasta olemme kuitenkin erimielisiä .
Se on direktiivin kokoon nähden kenties pieni asia , mutta siitä kiistellään .
Se koskee kierrätyksen kustannuksia .
Sen osalta keskustelumme poikkeaa selvästi neuvostossa viime vuonna käydystä keskustelusta .
Siellä liitettiin nimittäin yhteen viimeisen omistajan kustannuksettomuus ja rahoitus ja kyseenalaistettiin viimeisen omistajan autosta luopumisen kustannuksettomuus .
Parlamentti päätti viime vuoden helmikuussa yksiselitteisesti , että viimeisen omistajan kustannuksettomuuden vaihtoehdoista ei sen mielestä voida edes keskustella - ja ainakin me sosiaalidemokraatit pidämme kiinni siitä !
Mutta kuka maksaa ajoneuvojen romuttamisen kustannukset ?
Meistä on selvää , että uusien autojen kohdalla maksaja on valmistaja , koska sillä tavalla myös valmistajaa kehotetaan suunnittelemaan ja rakentamaan kierrätykseen sopivia autoja .
Mutta mitä tapahtuu kaduilla jo kulkeville ajoneuvoille ?
Esimerkki : Isossa-Britanniassa toimiva Rover olisi vastuussa 5,8 miljoonasta autosta Euroopan unionissa , jos se olisi vastuussa kaikista vanhoista autoistaan , ja sen pitäisi panna heti säästöön 250 miljoonaa euroa kierrätyskustannuksia varten , sillä aikaa kun korealaisen valmistajan , joka valmistaa samanlaisia autoja , pitää varata siihen pikkusumma Peanuts-Betrag , kuten eräs Saksan keskuspankin edustaja kerran sanoi .
Kilpailu vääristyy tavalla , jolla ei ole mitään tekemistä ympäristönsuojelun kanssa vaan joka vaikuttaa ainoastaan investointikykyyn ja niiden ihmisten työpaikkoihin , jotka valmistavat autoja täällä Euroopassa .
Sen vuoksi ehdotamme , että muodostamme vanhoja ajoneuvoja varten rahaston , josta maksetaan sitten vanhojen autojen kierrätyskustannukset , jotta kustannuksettomuusperiaate varmistuu .
Voin ymmärtää , että sellaisista maista tulevat kollegat , joissa ei valmisteta autoja , sanovat , että kyllä valmistajien pitää maksaa kaikki , eikä meitä kiinnosta varauksien aiheuttama kilpailun vääristyminen !
Pyydän kuitenkin näitä kollegoja olemaan solidaarisia niitä yli 2 miljoonaa ihmistä kohtaan , jotka valmistavat autoja Euroopassa ja saavat elantonsa siitä , jotta nämä työpaikat voidaan varmistaa myös tulevaisuudessa .
Olen tiukkojen ympäristövaatimusten kannalla , tiedätte sen Auto-Oil -ohjelman yhteydestä ja pakokaasujen raja-arvokeskustelusta .
Olen kuitenkin sitä mieltä , että vaatimusten on oltava samat kaikille !
Arvoisa puhemies , arvoisa komission jäsen ja hyvät kollegat , mielestäni tarvitsemme tätä direktiiviä ensinnäkin siksi , että siihen sisältyvät selkeät ympäristötavoitteet , ja toiseksi siksi , että tämä direktiivi voi kannustaa kierrätykseen , mikä on tärkeä asia .
Kolmanneksi , siihen sisältyy selkeä menettely raskasmetallien aiheuttaman saastumisen estämiseksi .
Myös se on tärkeä asia .
Direktiivi tarjoaa eurooppalaiset puitteet myös niille jäsenvaltiolle , joilla on jo olemassa järjestelmä ja jotka haluavat edelleen käyttää sitä järjestelmää .
Meidän täytyy ensinnäkin säilyttää kierrätyksen prosenttiosuudet , koska sillä tavoin kannustetaan luonnollisesti teknisiin uudistuksiin sekä löytämään tapoja ratkaista , mitä tehdään sellaisille materiaaleille , joiden tapauksessa emme vielä tiedä kunnolla , mitä niille täytyy tehdä .
Toiseksi , meidän täytyy säilyttää tiedot sellaisina kuin ne esitetään yhteisessä kannassa .
Kaikkien autojen luovuttamisen täytyy olla maksutonta vuodesta 2006 lähtien , siis maksutonta viimeiselle omistajalle .
Se on luonnollisesti hyvin oleellinen asia .
Siihen ei saa tehdä muutoksia .
Onko tämä liian suuri taakka ?
On kuitenkin yksi asia , jota emme saa unohtaa .
Direktiivi koskee kokonaisia autoja eli autoja , joista ei puutu mitään tärkeitä osia .
Asiantuntijat sanovat , että kokonaiset autot ovat vain harvoin arvottomia .
Varaosien kierrätys ja uusiokäyttö on ala , joka ei välttämättä tuota tappiota , tällä hetkellä päinvastoin monet yritykset elävät sillä ja ansaitsevat sillä hyvin .
Tämä direktiivi kannustaa koko kyseistä alaa .
Alalla toimii pieniä ja keskisuuria yrityksiä .
Koska kuljetuskustannukset ovat tässä tapauksessa korkeat , täytyy saada myös aikaan keskitetty järjestelmä , sillä romun kuljettaminen yli 100 kilometrin päähän ei ole kannattavaa toimintaa .
Mielestäni on hyvä , että tämän direktiivin ei tarvitse koskea museoautoja , ja mielestäni meidän täytyy lisätä se direktiiviin .
Mielestäni siis museoautojen tapauksessa täytyy tehdä poikkeus .
On myös hyvä , että asetamme valmistajan selkeästi vastuuseen .
Se on perusperiaate , ja siitä meidän täytyy pitää kiinni .
Valmistaja on vastuussa suunnittelusta .
Valmistaja voi siis tehdä suunnittelussa hyvin paljon ympäristön hyväksi .
Meidän täytyy myös pitää kiinni siitä , että valmistaja vastaa kustannuksista kokonaan tai huomattavalta osalta , kuten yhteisessä kannassa mainitaan .
Mielestäni se on tasapainoinen sanamuoto , joka ei sulje pois tiettyjä muita asioita .
Mielestäni meidän täytyy pitää siitä kiinni .
Siksi ryhmämme pitää kiinni mahdollisimman tiukasti yhteisestä kannasta eikä muuta yhteisen kannan oleellisia kohtia .
Luonnollisesti me kaikki tiedämme , että neuvostossa oli hyvin vaikea saada yhteinen kanta aikaan ja että yhteisen kannan saavuttaminen oli hyvin vaikeaa tasapainoilua .
Mielestäni me emme saa omalta osaltamme saattaa yhteistä kantaa vaaraan , koska ympäristösyistä tarvitsemme ehdottomasti tätä direktiiviä .
Pyydän teitä kannattamaan yhteistä kantaa .
Ryhmämme tekee joka tapauksessa niin mahdollisimman tehokkaasti ympäristösyistä ja sen vuoksi , että meillä on tämä direktiivi ja että se on tasapainoinen direktiivi , johon sisältyy paljon asioita , hankaliakin asioita , esimerkiksi kustannusten jakamisesta .
Arvoisa puhemies ja hyvät kollegat , tänään meidän on tehtävä tärkeä päätös siitä , kannattaako Euroopan parlamentti ekologista periaatetta , jonka mukaan valmistaja on vastuussa , mikä tarkoittaa , että kun autot muuttuvat romuksi , autojen valmistajat ovat niistä vastuussa .
Kristillisdemokraatit sanovat tarkistuksessa 38 , että se ei käy .
Valmistajien ja autoilijoiden täytyy jakaa kustannukset puoliksi .
Pakkausdirektiivissä on tämä puolituskompromissi , eikä se toimi .
Pakkauksista tulee Euroopassa vieläkin valtavasti jätettä , ja ne kuormittavat ympäristöä .
Osa sosialisteista sanoo Bernd Langen johdolla , että periaate on kyllä hyvä mutta että meidän täytyy tarkistuksen 45 mukaisesti panna se täytäntöön vasta vuonna 2010 tai 2012 .
Yhteisessä kannassa mainitaan vuosi 2006 .
Vihreiden ryhmän mielestä autoteollisuudella on valmistautumisaikaa enemmän kuin riittävästi .
Siksi pyydän , että kollegani eivät kannattaisi kristillisdemokraattien tarkistusta 38 ja sosialistien tarkistusta 45 .
Jos valmistajien täytyy vastata itse autojensa kierrättämisestä aiheutuvista kustannuksista , ne alkavat suunnitella autoja , joiden uusiokäyttö on helpompaa ja halvempaa .
Silloin autoista katoaa muovin ja PVC : n ongelma , ja ne korvataan kasveista valmistetulla biomuovilla .
Se tulee loppujen lopuksi halvemmaksi myös kuluttajille .
Parlamentin enemmistö on 20 vuoden ajan yrittänyt muuttaa yhteisön ympäristöpolitiikkaa vihreämmäksi .
Tämä vihreä asema uhkaa nyt kadota erityisesti Saksan ja Ranskan autoteollisuuden painostuksesta .
Arvoisat kollegat , äänestäkää siksi tarkistuksia 38 ja 45 vastaan .
Me vihreiden ryhmänä kannatamme yleisesti ottaen yhteistä kantaa .
Arvoisa puhemies , loppuun käytetyistä autoista tuleva jäte on yksi suurimmista ympäristöongelmistamme sekä jätteen määrän että ympäristölle haitallisten aineiden päästöjen osalta .
Me GUE / NGL-ryhmässä haluamme siksi saada alalle niin kattavat ja johdonmukaiset sääntelypuitteet kuin mahdollista .
Tämän direktiivin avulla meillä on mahdollisuus ottaa suuri askel eteenpäin , mutta se edellyttää sitä , ettei neuvoston kantaa revitä riekaleiksi ja heikennetä parlamentin käsittelyssä .
Monet esitetyistä tarkistusehdotuksista heikentäisivät direktiiviä huomattavasti , jos ne hyväksyttäisiin .
Tämä koskee ensisijaisesti PPE-ryhmän tarkistusehdotuksia , mutta valitettavasti minun nähdäkseni myös joitain Langen tekemiä tarkistusehdotuksia .
Ei ole vaikea aavistaa , että tiettyjen maiden autoteollisuus , esimerkiksi Saksan , on lobannut melko voimakkaasti ennen tämän direktiivin hyväksymistä .
Meille on ratkaisevan tärkeää , että seuraavia periaatteita noudatetaan : Saastuttaja maksaa .
Tämä tarkoittaa sitä , että valmistaja ottaa myös taloudellisesti täyden vastuun ajoneuvojen kierrättämisestä .
Myös olemassa olevia ajoneuvoja varten on oltava sääntöjä .
Tämän asian osalta emme voi hyväksyä sitä , että neuvoston voimaantulopäivää koskevaa kantaa heikennettäisiin .
Kierrätyksen prosenttimääriä ja tiettyjä vuosia koskevia vaatimuksia ei saa huonontaa .
Lisäksi on tärkeää rajoittaa sellaisten vaarallisten aineiden kuten lyijyn käyttöä .
Aiomme äänestää kaikkia tarkistuksia vastaan , joissa mennään päinvastaiseen suuntaan .
Jos hyväksyttäisiin ne tarkistusehdotukset , jotka voimakkaasti heikentävät direktiiviä , se olisi erittäin kielteistä sekä ympäristölle että myös Euroopan parlamentin uskottavuudelle ympäristöasioissa .
Aikaisemmin keskustelussa viitattiin siihen , että on ajateltava niitä miljoonia ihmisiä , jotka työskentelevät autoteollisuudessa eri maissa , ja niitä maita , joilla on voimakas autoteollisuus , kuten kotimaatani Ruotsia .
Olin itse autoteollisuuden palveluksessa , ennen kuin minut valittiin tänne .
Olen uskoakseni tässä parlamentissa yksi harvoista , joka on seissyt liukuhihnan ääressä ja koonnut autoja .
Mielestäni autoteollisuudelle on asetettava todella kovia vaatimuksia .
Se nimittäin suosii uudenaikaisia autonvalmistajia , jotka ajattelevat ympäristöystävällisesti ja etenevät nopeasti .
Juuri tällaista autoteollisuutta meidän on kannustettava Euroopan unionissa .
Arvoisa puhemies , olen hyvin iloinen siitä , että ympäristönsuojelu on nyt parlamentille ensisijainen asia , kuten se on Euroopan kansalaisillekin .
Ei ole epäilystäkään siitä , että hylätyt autot ovat vakava uhka näkyvälle ja fyysiselle ympäristölle .
Kansalaiset odottavat meidän suojelevan heidän etujaan tässä asiassa .
Euroopan unionissa romutetaan vuosittain 8-9 miljoonaa ajoneuvoa .
Jo tästä syntyy erittäin paljon jätettä .
Autonvalmistajien , materiaalintoimittajien ja laitevalmistajien täytyy pyrkiä rajoittamaan vaarallisten aineiden käyttöä , ja heidän täytyy näin ollen varmistaa suunnitteluvaiheessa , että autonvalmistuksessa voidaan käyttää kierrätettyjä materiaaleja .
Tiedämme , että Alankomaissa on valtuutettuja käsittelylaitoksia , joihin romuajoneuvot kerätään , ja tämä prosessi pitäisi ulottaa kaikkialle Euroopan unioniin .
Irlannin osalta tiedän , että Irlannin ympäristöministeriö kuulee jo moottoriajoneuvoteollisuuden edustajia varmistaakseen sen , että Irlantiin perustetaan lähitulevaisuudessa asianmukaisia keräyslaitoksia käsittelemään romuajoneuvoja .
En näe mitään syytä siihen , että kaikkialla Euroopassa ei voitaisi saada aikaan lupajärjestelyjä keräyslaitoksia varten niiden 8-9 miljoonan ajoneuvon romuttamiseksi , jotka hävitetään vuosittain Euroopan unionissa .
Autonvalmistajien täytyy antaa tietoja lähivuosina saavutettavasta käytettyjen autojen uudelleenkäytön , kierrätyksen ja hyödyntämisen asteesta .
Amsterdamin sopimuksen uusien säännösten mukaisesti Euroopan unionin jokaisella 370 miljoonalla kuluttajalla on oikeus saada kuluttajatietoja .
Uskon , että EU : n kuluttajat kannattavat niitä autonvalmistajia , jotka ottavat lähivuosina käyttöön ympäristöä vähiten saastuttavia käytäntöjä .
Totean lopuksi , että asetuksissa ja lainsäädännössä täytyy ottaa huomioon museoautojen erityisasema Euroopan yhteisössä sen sosiaalisektorin merkityksen sekä ympäristö- ja taloudellisten näkökohtien takia .
Arvoisa puhemies , arvoisat kollegat , tämä romuajoneuvo-ongelman vuoksi annettu direktiivi merkitsee varmasti käänteentekevää vaihetta ympäristön tilan kohentamisen alalla Euroopassa .
Mielestäni on myös nähty paljon vaivaa , jotta päästäisiin viisaaseen materiaalien kierrättämiseen , saastuttavien jätteiden määrän vähenemiseen ja siihen , että kannustettaisiin tekemään teknologisia innovaatioita .
Tässä mielessä olemme varmasti oikealla tiellä , mutta varsinainen ongelma liittyy mahdollisuuteen mitä jotkut kollegat ovat jo painottaneet saada valmistajien vastuu kestävälle pohjalle .
Haluaisin sanoa , että Italiassa tällä alalla on päästy merkittävästi eteenpäin ; saimme ehkä ensimmäisinä Euroopassa sellaisen lainsäädännön , jolla kannustetaan romuajoneuvojen poistamiseen markkinoilta .
Toisaalta autokanta koostuu kotimaassani varsin vanhoista autoista , ja niinpä meillä on vakava huoli niistä markkinaongelmista , joita tämä direktiivi saattaa aiheuttaa .
Mielestäni tätä asiaa olisi analysoitava huolellisesti .
Olemme Italiassa päässeet siihen , että takaisinotto ja palauttaminen on 80 prosentin paikkeilla , mutta markkinoihin liittyy edelleen eräs ongelma , joka saattaa aiheuttaa kriisin työllisyystilannetta ajatellen , sillä meillä on Italiassa sellaista teollisuutta , jossa usein turvaudutaan palkkakorvausrahaston ( Cassa integrazione guadagnin ) tukiin ja lomautuksiin ja ajaa työntekijöitä monin paikoin Italiaa suuriin vaikeuksiin .
Minusta pitäisi siis yrittää sovittaa yhteen nämä kaksi vaatimusta huomaan , että parlamentti menee joskus pikkuisen äärimmäisyyksiin joko liian " vihreiden " tai toisaalta täysin päinvastaisten kantojen vuoksi ja etsiä synteesiä , jota jäsen Florenzin työ mielestäni kaiken kaikkiaan edustaa ja jota myös ne parlamentin jäsenet edustavat , jotka yrittävät sovittaa yhteen näitä kahta päinvastaista näkemystä .
Nämä mielenkiintoiset tarkistukset ovat tulosta siitä ; tällaiselta pohjalta voitaisiin mielestäni löytää sovitteluratkaisu ongelmaan , eli sovittaa yhteen ympäristövaatimukset sekä markkina- ja työllisyysvaatimukset .
Arvoisa puhemies , tässä direktiivissä käsitellään hylättyjä autoja koskevaa suhteellisen pientä mutta yleistyvää ongelmaa ja kaikkien romuautojen järjestelmällisempää hävittämistä .
Siinä mielessä sitä voidaan pitää toivottavana , vaikka kyse ei olekaan kiireellisestä asiasta .
Tähän liittyy joitakin keskeisiä kysymyksiä .
Kuka maksaa 262 euroa autoa kohden vuosittain hävitettävästä 9 miljoonasta autosta ?
Kuka maksaa niiden keräämisen , purkamisen , hävittämisen ja niin edelleen ?
Ja miksi direktiiviä sovelletaan taannehtivasti kaikkiin tähän asti valmistettuihin autoihin ?
Neuvoston ehdotus , yhteinen kanta , on se , että valmistajien pitäisi maksaa koko summa .
Se tekisi miljardeja puntia tai euroja kullekin merkittävälle yritykselle kussakin Euroopan unionin maassa .
Kustannukset siirtyisivät väistämättä hintoihin ja näin ollen uusien autojen ostajille .
Euroopan autonvalmistajat ovat toimineet täällä monta vuosikymmentä kauemmin kuin Japanista , Koreasta ja muualta peräisin olevat yritykset , joten tämä merkitsisi paljon suurempaa taakkaa vanhemmille eurooppalaisille yrityksille ja kilpailuetua niiden muualta tulleille kilpailijoille .
Kiitän esittelijä Florenzia , jäsen Langea ja muita , jotka ovat puoluejaon molemmin puolin pyrkineet saamaan aikaan jaettuihin kustannuksiin perustuvan kompromissin .
Suosittelen teille myös minun ja saksalaisten , italialaisten , irlantilaisten , espanjalaisten , ruotsalaisten ja brittikollegojeni allekirjoittamaa tarkistusta , jolla pyritään poistamaan tämän toimenpiteen taannehtivuus .
Taannehtiva lainsäädäntö on huonoa lainsäädäntöä , se on epäoikeudenmukaista , ja sitä on usein mahdotonta toteuttaa .
Useimmat vapaan maailman demokraattiset parlamentit hylkäävät sen periaatesyistä , ellei siihen liity ylivoimaista yleistä etua .
Tässä ei selvästikään ole kyse siitä .
Tästä syystä olen pyytänyt asiasta nimenhuutoäänestystä .
Pystymme näkemään , kuka on valmis kannattamaan taannehtivaa lakia , jonka laillisuus on kyseenalainen ja joka olisi kallis taakka kaikille tuleville autonostajille ja musertava isku Euroopan autoteollisuudelle .
Arvoisa puhemies , hyvät kollegat , muistuttaisin jälleen kerran ja lyhyesti tämän direktiivin taloudellisista vaikutuksista ja ilmoittaisin jälleen kerran tukevani kollegani Bernd Langen esittämiä tarkistuksia .
Näiden tarkistusten hyvänä puolena on se haluaisin painottaa juuri tätä seikkaa , että niissä ympäristövelvoitteet ja taloudellinen välttämättömyys on sovitettu paremmin yhteen .
Neuvoston yhteisessä kannassa sanottiin , että ajoneuvojen valmistajien on vastattava kaikista takaisinoton ja kierrätyksen aiheuttamista kustannuksista , tai ainakin merkittävästä osasta niitä .
Kuitenkin tämä ratkaisu on täysin epäreilu eurooppalaisia ajoneuvojen valmistajia kohtaan .
Koska olen kotoisin sellaisesta maasta , jossa todellakin on ajoneuvojen valmistajia , voin kertoa teille , ettei ajoneuvojen valmistajia voida pakottaa vastaamaan taloudellisesti kaikista aikaisemmin valmistettujen , tällä hetkellä käytössä olevien ja kunkin valmistajan omaa merkkiä olevien ajoneuvojen takaisinoton kustannuksista , sillä sehän tarkoittaisi , että ne joutuisivat maksamaan 80 prosenttia Euroopassa liikkuvien autojen takaisinoton aiheuttamista kustannuksista .
Tätä ratkaisua ei voida hyväksyä , sillä ajoneuvojen valmistajat eivät ole voineet valmistusprosesseissaan ja kustannuksissaan ottaa huomioon meidän niille nyt määräämiä ympäristövaatimuksia .
Eurooppalaiset ajoneuvojen valmistajat asetetaan yhteisessä kannassa epäedulliseen asemaan Euroopan markkinoille vähän aikaa sitten saapuneisiin ajoneuvojen valmistajiin verrattuna .
Vaikka emme tietenkään ole täällä puolustamassa jonkun kansallista etua tai tukemassa jotakuta teollisuuslobbaajaa , olemme kuitenkin rakentamassa maailmanmarkkinoillakin kilpailukykyistä Eurooppaa ja puolustamassa työpaikkoja niillä talouden aloilla , joilla olemme todella kilpailukykyisiä .
Hyvät kollegat , siksi pyydän teitä antamaan tukenne Bernd Langen esittämille tarkistuksille , joita Euroopan sosialistidemokraattisen puolueen ryhmä aikoo kannattaa , sillä niissä todellakin otetaan huomioon olemassa olevat etunäkökohdat taloudellinen etu ja ympäristövelvoitteet ja samalla annetaan jäsenvaltioiden päättää vapaasti näiden velvoitteiden toteuttamistavasta , sillä näillä tarkistuksilla pyritään siihen , että tällä hetkellä jäsenvaltioissa vallitsevat järjestelmät ja jotkin niistä toimivat aivan mainiosti voisivat toimia jatkossakin .
Arvoisa puhemies , arvoisa komission jäsen , romuajoneuvoja koskevalla direktiiviehdotuksella , jota tänään käsittelemme , pyritään takaamaan korkeatasoinen ympäristönsuojelu unionin alueella , mutta toisaalta myös säilyttämään tällä alalla toimivat sisämarkkinat .
Ensiksi sanoisin , että historialliset ajoneuvot ja museoajoneuvot on tietenkin jätettävä tämän direktiivin soveltamisen ulkopuolelle .
Olemme käsittääkseni kaikki samaa mieltä siitä , että autot ovat myös osa kulttuuriperintöämme .
Yksi direktiivin kompastuskivistä liittyy 12 artiklaan , eli direktiivin soveltamisen aloittamisajankohtaan .
Parlamentin ehdottama ratkaisu , eli 18 kuukautta tämän direktiivin voimaantulon jälkeen ensimmäisen kerran markkinoille tuotavien ajoneuvojen kohdalla , ei ole kovin realistinen .
Euroopan autokanta käsittää kymmeniä miljoonia autoja , jotka olisi otettava takaisin , ilman että niitä on suunniteltu kierrätettäviksi .
Yhteinen kanta oli toimivampi , sillä siinä asetettiin jo käytössä olevien ajoneuvojen kohdalla määräpäiväksi vuosi 2006 .
Lisäksi näin yritykset pystyisivät keräämään varoja lisäkulujen kattamiseksi .
Niinpä kannatan tässä asiassa ryhmäni tavoin yhteistä kantaa , joka on mielestäni tasapainoinen kompromissi yritysten lainalaisuuksien ja ympäristönsuojelun edistämisen välillä .
Arvoisa puhemies , hyvät kollegat , Euroopan parlamentin on tehtävä tänään tärkeä päätös .
Ponnistelemmeko edistyksellisen ympäristön- ja kuluttajansuojelun puolesta vai alentuuko parlamentti saksalaisen autoteollisuuden palvelijaksi , kuten Florenzin , Langen ja muiden esittämät tarkistukset antavat aiheen pelätä ?
Parlamentin uskottavuus ympäristönsuojelun edelläkävijänä on vaakalaudalla .
Olisi enemmän kuin häpeällistä , jos EP esittäisi lievempiä tuottajien vastuuta ja ympäristönsuojelua koskevia määräyksiä kuin 14 jäsenvaltion hallitukset ja Euroopan komissio !
Florenzin ja Langen tarkistusten tarkoitus on selvä : direktiivi on mitätöitävä !
Ehdotetun jaetun vastuun avulla on tarkoitus vesittää aiheuttamisperiaate ja jarruttaa tuotannon innovaatioita .
Lukuisten esteiden pystyttämisellä ette halua mitään muuta kuin estää tehokkaan ympäristöystävällisen materiaalivirtapolitiikan , ja tyyppihyväksynnällä haluatte viivyttää direktiivin täytäntöönpanoa 12 : lla tai useammalla vuodella .
Sitä on aivan mahdoton hyväksyä .
Sen vuoksi vetoan erityisesti parlamentin saksalaisiin jäseniin : älkää salliko tänään suuren poliittisen vahingon tapahtumista !
Saksan punavihreä liittohallitus ei niittänyt mainetta romuautodirektiiviä koskevassa keskustelussa .
Älkää te jatkako samalla tavalla !
Kilpailukyvyn heikkenemistä koskeva valitus on naurettavaa , kun oikeastaan on kyse vain saksalaisen autoteollisuuden kilpailukyvyn heikkenemisestä .
Olkaa kansan edustajia älkääkä salliko alentaa itseänne Volkswagenin edustajiksi !
Äänestäkää ympäristön- ja kuluttajansuojelun ja auto- ja kierrätysteollisuuden innovaatioiden puolesta !
Arvoisa puhemies , tästä direktiivistä on keskusteltu vuodesta 1997 lähtien .
Meidän oli jo korkea aika päästä sopimukseen siitä .
Koska olen enemmän tai vähemmän samaa mieltä siitä , mitä kollegani Sjöstedt ja vihreän ryhmän edustaja De Roo ovat sanoneet , en aio käyttää kokonaan kahden minuutin puheaikaani ja korostan vain kahta kysymystä .
Korostaisin ensiksikin , ja se on ehdotuksessa kenties kaikkein olennaisinta , sitä jätteiden kierrätykseen ja käyttöön liittyvää ajatusta , että käytettäisiin sellaisia materiaaleja , jotka kenties saastuttavat jälkeenpäin vähemmän .
Toinen tärkeä seikka on se , että jätteitä ei pitäisi polttaa eikä murskata , ei lyijyä , kadmiumia ja elohopeaa sisältäviä jätteitä eikä myöskään PVC : tä sisältäviä jätteitä .
Tästä aiheesta keskustellaan parlamentissa muussa yhteydessä .
Toinen kysymys liittyy siihen , kenen pitää maksaa kulut .
Olen samaa mieltä niiden edellisten puhujien kanssa , joiden mukaan saastuttaja maksaa , ja se pitää paikkansa erityisen hyvin tässä ehdotuksessa .
Tuottajien pitää maksaa , vaikka me kaikki tiedämmekin , että loppujen lopuksi kulut heijastuvat ehkä kuluttajiin , ja heidän pitää vastata kustannuksista ennen vuotta 2006 , kuten joissakin tarkistuksissa ehdotetaan .
Ensimmäisen käsittelyn tarkistus on mielestämme parempi .
On niin ikään tärkeää asettaa tietty prosenttiluku ja päivämäärä , jolloin ajoneuvoissa täytyy olla kierrätettäviä materiaaleja .
Ehdotuksen määräajat ovat mielestäni hyvin pitkiä .
Arvoisa puhemies , olen lopuksi sitä mieltä , että on tärkeää edistää pienten ja keskisuurten yritysten luomista , sillä ne voivat tarkasti hyväksyttyinä ja asiaankuuluvasti valtuutettuina edistää työpaikkojen luomista tällä tärkeällä alalla , jolloin vältetään suuryritysten monopolit .
Arvoisa puhemies , hyvät kollegat , Euroopan parlamentilla on tällä hetkellä todella vastuullinen asia hoidettavanaan .
On kyse siitä , mitä aiomme tehdä vuosittain käytöstä poistamillemme miljoonille ajoneuvoille .
Joissakin unionin valtioissa on jo aikoja sitten allekirjoitettu vapaaehtoisia ympäristösopimuksia , jotta ojamme , kanavamme ja peltomme eivät enää täyttyisi näistä rumista ja vaarallisista romuista , joista joskus saattaa tupsahtaa säikähtänyt kana .
Tietysti olen itse kotoisin sellaisesta maasta , joka voi olla ylpeä autoteollisuudestaan ja taloudellisesta menestyksestään sekä Euroopassa että kolmansissa maissa .
Ja mittaankin asian tärkeyttä maani kansainvälisen menestyksen valossa .
Tiedän Euroopan autoteollisuuden ryhtyneen ennakoiviin toimiin , sillä se on käynnistänyt laajan tutkimusohjelman , jolla pyritään luomaan kansallinen tietojärjestelmä elinkaarensa lopussa olevien ajoneuvojen hävittämiseksi.Olen tietoinen niistä vaikeuksista , joita neuvostolla on ollut kompromissiratkaisun löytämisessä .
Siksi meidän olisikin tällä hetkellä oltava ymmärtäväisiä ja ympäristöstämme huolta kantavia alkemisteja .
Tällä vuosisadalla jos koskaan on jätehuoltoasiat saatava järjestykseen .
Mielestäni on sovellettava nimenomaan saastuttaja maksaa -periaatetta .
Yhä paremmin ympäristöstä huolehtiva autoteollisuus osasi ennakoida tällaisen ympäristötietoisuuden lisääntyvän .
Siitä olen varma .
Kyllä autoteollisuus kantaa vastuunsa .
Kuitenkin direktiivin soveltaminen kuuluu juuri valtioille , älkäämme siis ryhtykö asiassa turhan tarkoiksi , sillä teollisuuden perinteet ja romutuksesta sekä hävittämisestä vastaavien ammattilaisten menetelmät vaihtelevat sen mukaan , ollaanko Italiassa vai Suomessa .
Vastustan sitä , että vastuu sysättäisiin autojen omistajille .
Eri puolilla Eurooppaa autoilevat miehet ja naiset joutuvat maksamaan autostaan ja katalysaattoristaan , he joutuvat maksamaan kansallisia veroja ja polttoaineveroja , ja he maksavat siten jo kalliin hinnan suurenmoisesta välineestään ja liikkumisen vapaudestaan .
Olisi varomatonta suurten ryhmien liittovaltiomielisten kollegojeni taholta tehdä Euroopan parlamentista tahallisesti niin epäsuosittu ehdottamalla vastuun jakamista ajoneuvon haltijan ja valmistajan kesken .
Mistä löydetään kaiken lisäksi varat , joilla kustannettaisiin ajoneuvojen kierrätys ja hoidettaisiin Euroopan valtioiden väliset toimet ?
Kuka maksaa Ranskassa ostamani auton kierrätyksen , jos vien sen rekisteriin Belgiassa ?
Mistä kansallisista varoista kustannettaisiin minulle kuuluvan romuajoneuvon kulut ?
Varokaamme myös sitä , että aiheuttaisimme huolia yritysmaailmalle oikeudellisen epävarmuuden vuoksi , joka johtuisi sellaisesta taannehtivuudesta , jota ei voida hyväksyä .
Meidän aikomuksemme ei ole aloittaa tässä ja heti lainsäädännöllistä rankaisuretkeä , vaan aikomuksemme on jatkaa toimintaamme kestävän kehityksen puolesta .
Arvoisa puhemies , Euroopan parlamentti tekee yleensä täällä parhaansa ympäristöasioiden , kansanterveyden ja kuluttajapolitiikan valiokunnan johdolla arvioidakseen kriittisesti Euroopan komission ja neuvoston ehdotuksia ja parantaakseen niitä ympäristönäkökohtien kannalta .
Nyt tässä parlamentissa on vaarana , että neuvoston täsmällistä yhteistä kantaa huononnetaan ympäristönäkökohtien kannalta .
Hylkäämme vuosittain hyvin paljon autoja , joissa on vaarallisia aineita .
Siksi jätteiden syntymisen ennaltaehkäisy on tärkeää .
Meidän on lisäksi pyrittävä siihen , että raskasmetalleja ja muita vaarallisia aineita ja materiaaleja käytettäisiin mahdollisimman vähän .
Lisäksi autojen valmistajien tulee kiinnittää huomiota siihen , että autot tuotetaan ja rakennetaan siten , että yksinkertainen purkaminen ja uusiokäyttö on mahdollista .
Se , mitä autonromusta jää jäljelle , vaatii myös asianmukaista käsittelyä .
Siksi kannatan sydämestäni uusiokäyttöä ja kierrätystä koskevia prosenttiosuuksia , joita neuvosto on ehdottanut .
Romuautojen täydellinen purkaminen on nykyisin taloudellisesti mahdollista .
Tähän kuuluu , että luovumme romuautojen murskaamisesta .
Asetetut tavoitteet ovat varmasti saavutettavissa , ja Alankomaissa kierrätyksen osuus on nykyisin jo 86 prosenttia .
Paras tapa huolehtia hyvästä keräilystä on se , että auton viimeinen käyttäjä voi luovuttaa auton maksutta valtuutetulle kerääjälle .
Käsittelyn kustannukset voidaan sitten siirtää uusien autojen hintoihin .
Joidenkin parlamentin jäsenten tekemät ehdotukset ovat pahasti haitaksi tälle järjestelmälle .
Niin sanottu jaettu vastuu on hyvin epäkäytännöllinen , eikä se kannusta innovointiin .
Jos käytetään maksuttoman luovuttamisen järjestelmää , käy myös ilmi , että käsittelyn kustannukset laskevat huomattavasti .
Sitten lopuksi , tämän direktiivin täytyy astua voimaan mahdollisimman nopeasti .
Työläs sovittelumenettely aiheuttaa turhaa myöhästymistä , josta ympäristö joutuu kärsimään .
Olkaamme tyytyväisiä nyt olemassa olevaan yhteiseen kantaan , minkä jälkeen meidän tarvitsee ainoastaan kiittää ja onnitella neuvostoa saavutetusta tuloksesta .
Arvoisa puhemies , arvostan kovasti kollega Florenzia .
Hän on tehnyt hyvää työtä kollegojensa sekä myös autoteollisuuden painostuksen alaisena .
Lisättäköön tähän , että Florenz , joka on joutunut myös toimimaan ekologisen vihreän vakaumuksensa mukaisesti , joutui tekemään näiden asioiden pohjalta kompromissin , mikä ei ollut helppoa .
Yleisesti ottaen en ole tyytymätön käsiteltävänämme olevaan yhteiseen kantaan enkä filosofiaan , joka on tämän yhteisen kannan taustalla .
Haluan puhua kahdesta asiasta .
Ensinnäkin museoautot ja moottorit täytyy tosiaan jättää direktiivin ulkopuolelle .
Toinen asiani on koko kiistelty kysymys siitä , kuka oikeastaan kantaa vastuun autojen keräämisestä .
En halua peukaloida yhteisen kannan sisältöä .
Valmistaja on vastuussa , ja sen täytyy olla vastuussa , ja loppukäyttäjän täytyy voida luovuttaa auto maksutta .
Mielestäni turhia pelkoja esiintyy liikaa .
Autoteollisuuden edunvalvojat ovat johdattaneet liian monet väärille jäljille .
Siksi haluan sanoa vielä kerran kollegoille , että kokemus kuitenkin osoittaa , että käsittelyn kustannukset siirretään hintaan .
Nämä kustannukset eivät ole kovin suuret .
Omassa jäsenvaltiossani ne ovat 150 guldenia autoa kohti .
Siten aloitetaan alusta , ja silloin myös vanhoja autoja voidaan käsitellä heti .
Siksi on myös mahdollista , että heti kehittyy suuri teollisuudenala , joka huolehtii siitä , että jäsenvaltioissamme aikaisemmin tavalliset autojen hautausmaat katoavat .
En siis halua peukaloida kompromissia tässä asiassa .
Mielestäni on hyvä , että hyväksymme yhdessä mahdollisimman pikaisesti nyt käsiteltävänämme olevan lainsäädännön .
Se on tärkeää , koska silloin ne yhdeksän miljoonaa autoa , jotka otetaan Euroopassa vuosittain käyttöön , käsitellään myös romuina kunnollisesti , ja se on hyväksi meille kaikille .
Arvoisa puhemies , käsiteltävänä oleva direktiivi auttaa omalta osaltaan merkittävästi ennalta ehkäisemään sitä , että loppuun käytetyistä autoista pääsisi ympäristöön vaarallisia aineita , ja se on tärkeä romuautoissa käytettävien materiaalien uudelleenkäytön ja kierrätyksen edistämisen kannalta .
Mielestäni ympäristön kannalta on sen vuoksi ratkaisevaa , että myrkyllisten raskasmetallien käyttökielto toteutetaan kokonaisuudessaan ja että emme heikennä tuottajien vastuuta .
Jos teemme niin , tuottajilla ei ole enää niin suurta kannustinta rakentaa ja valmistaa autoja , joista jää vähemmän jätettä .
Tämä yhteinen kanta , joka on neuvoston ahkeran työn tulosta ja jota komissio on kannattanut ja josta pidettiin kiinni myös parlamentin ympäristövaliokunnassa , vastaa täysin ympäristöllisiä tavoitteita , ja mielestäni on sen vuoksi erittäin merkillistä ja outoa , että ympäristövaliokunnan jäsenet ovat tehneet tarkistusehdotuksia , joiden tavoitteena on heikentää ympäristöllisiä tavoitteita ja vähentää autonvalmistajien vastuuta .
Olen sitä mieltä , että jos nämä tarkistusehdotukset hyväksytään , parlamentin uskottavuus ympäristöön liittyvissä kysymyksissä joutuu todellakin koetukselle .
Parlamentti on tähän asti toiminut myönteisenä ympäristönsuojelun edistäjänä , mutta jos jäsen Florenzin ja jäsen Langen tarkistukset hyväksytään , vaikutamme Euroopan ympäristöön kielteisesti tässä asiassa .
Jos me lisäksi heikennämme tuottajien vastuuta tässä asiassa , silläkin olisi vakavia seurauksia siinä vaiheessa , kun ryhdymme käsittelemään tätä alaa koskevia asioita , esimerkiksi tulevaa elektroniikka- ja tietokoneromua koskevaa direktiiviä .
Kehottaisin sen vuoksi parlamentin jäseniä vastustamaan yli ryhmärajojen kaikkia niitä yhteiseen kantaan tehtyjä tarkistusehdotuksia , jotka heikentäisivät ympäristöllisten toimiemme tasoa ja vähentäisivät tuottajien vastuuta .
Siten voimme päästä ympäristön kannalta hyväksyttävään ratkaisuun .
Arvoisa puhemies , tämä erinomainen direktiivi lopettaa vanhojen autojen viemisen kaatopaikoille , edistää kierrätystä ja ennen kaikkea rohkaisee valmistajia suunnittelemaan autoja , joita on helppo kierrättää .
Kenen sitten pitäisi maksaa kustannukset ?
Mikä järjestelmä sitten otetaankin käyttöön , kustannukset siirtyvät viime kädessä kuluttajalle .
Voimme parhaiten saavuttaa ympäristötavoitteemme , jos annamme valmistajien sekä kerätä rahat että hävittää ja kierrättää autot .
Valmistajat ovat jujuttaneet esittelijä Florenzin ja jäsen Langen esittämään tarkistuksia , jotka heikentävät huomattavasti näitä ehdotuksia .
Älkää antako autonvalmistajien huiputtaa itseänne !
Jos haluatte täyden hyödyn tästä direktiivistä , hylätkää äänestyksessä nämä tarkistukset .
Arvoisa puhemies , arvoisa komission jäsen , hyvät kollegat , tämä keskustelu , toisin kuin saattaisimme ajatella , ei ole luonteeltaan tekninen .
Siitä on tullut varsin suuressa määrin poliittinen keskustelu .
Eilen kävimme toimielimemme kunniaksi poliittista keskustelua .
Jos tänään 314 jäsentä antautuu tiettyjen ajoneuvojen valmistajien lobbaajien edessä , se on meille häpeäksi .
Jos pyydetään kuluttajia maksamaan puolet romuajoneuvojen takaisinotosta aiheutuvista kustannuksista , kuten tarkistuksessa 38 sanotaan kun taas yhteisessä kannassa vaadittiin kustannusten perimistä kokonaan valmistajilta , ensimmäisen kerran parlamentti ei olisi varmistamassa kuluttajien ja Euroopan kansalaisten edun toteutumista , vaan siitä tulisi jossain mielessä lobbaajien myötäilijä .
Emme voi hyväksyä sellaista .
Tällainen ennakkotapaus jättäisi tien avoimeksi kaikenlaiselle painostukselle monilla muillakin aloilla .
Tämä olisi myös ensimmäinen kerta , kun Euroopan parlamentti heikentäisi neuvoston kantaa , kun käsittääkseni yleensä nimenomaan vahvistamme sitä .
Esimerkiksi vanhojen ajoneuvojen ilmainen keräysjärjestelmä ja kierrätettävien ajoneuvojen lisäys tehostaisivat samassa suhteessa kierrätystoimintaa ja loisivat lisää työpaikkoja .
Näin ollen kuluttajien ja ympäristön edun vuoksi sekä kierrätyksen myötä syntyvien uusien työpaikkojen takia emme saa missään nimessä muuttaa neuvoston yhteistä kantaa , joka on nykyisessä muodossaan aivan hyväksyttävä .
Arvoisa puhemies , kuten niin monet muut täällä tänään , olen sitä mieltä , että tämä on hyvä toimenpide .
Tämä on hyödyllinen toimenpide , jota me kaikki tarvitsemme .
Valtaosa teknisistä kysymyksistä on ratkaistu .
Joitakin yksityiskohtia täytyy vielä viimeistellä , mutta valtaosa teknisistä kysymyksistä on ratkaistu .
Olemme päässeet viimeiseen kysymykseen .
Ainoastaan talous- ja raha-asioiden valiokunta esitti tämän kysymyksen ensimmäisessä käsittelyssä , ja ainoastaan minä tuon valiokunnan lausunnon valmistelijana esitin tuon kysymyksen parlamentissa .
Kysymys kuuluu yksinkertaisesti : kuka maksaa ?
Neuvoston yhteisessä kannassa saatiin aikaan kohtuullinen kompromissi sikäli , että valmistajien täytyy maksaa huomattava osa kustannuksista , ei kaikkia kustannuksia , kuten jäsen Bowis erheellisesti sanoi .
Itse asiassa lakimiesten mukaan ehkäpä niinkin vähän kuin 20 prosenttia tai viidesosa kustannuksista .
Se ei ole kohtuutonta .
Jos ajatellaan esimerkiksi Yhdistyneen kuningaskunnan kuluttajaa , joka ostaa Roverin , kuten jäsen Lange antoi ymmärtää , tai minkä tahansa muun automerkin Yhdistyneessä kuningaskunnassa , ja joka on vuosikausia joutunut maksamaan näistä autoista ylihintaa , selvästi enemmän kuin vastaavat hinnat ovat muualla Euroopassa , miksi hänen pitäisi maksaa ?
Hän on jo maksanut .
Miksi näiden samojen ihmisten pitäisi veronmaksajina tai tulevina autonostajina maksaa uudestaan sellaisen ajoneuvon hävittämisestä , josta valmistaja on saanut voittoa ?
En voi hyväksyä sitä .
Käsittelemme tänään tarkistuksia , joissa esitetään juuri tätä .
En voi hyväksyä sitä enkä äänestä sen puolesta .
Valmistajalla on vastuu näistä autoista .
Valmistajan täytyy huolehtia infrastruktuurista ja maksaa kohtuullinen osa hävittämiskustannuksista .
Yhteinen kanta ei sulje pois sitä mahdollisuutta , että valtio osallistuisi kustannuksiin .
Yhteinen kanta on kohtuullinen kompromissi .
Jotkin käsittelemämme tarkistukset ovat täysin kohtuuttomia , koska ne poistavat autonvalmistajilta kokonaan sen vastuun , että heidän pitää osallistua edes vähän maanteillä kulkevien autojen hävittämiskustannuksiin .
En voi hyväksyä sitä , ja äänestän Euroopan veronmaksajien ja kuluttajien puolesta näitä tarkistuksia vastaan .
Arvoisa puhemies , hyvät parlamentin jäsenet , olemme yksimielisiä siitä , että meidän on pohdittava , kuinka selviämme Euroopassa siististi vanhoista autoista , mutta neuvosto ei antanut tässä tapauksessa esimerkkiä järkevästä eurooppalaisesta ympäristöpolitiikasta .
Puheenjohtajavaltio Saksan tapa käsitellä tätä asiaa oli kiusallinen .
Aluksi ympäristöministeri Trittin ei neuvotellut tarpeeksi hallituskollegojensa kanssa , sen jälkeen liittokansleri Schröder sekaantui asian käsittelyyn ilman asiantuntemusta ja kömpelösti kuin norsu posliinikaupassa .
Myöskään puheenjohtajavaltio Suomen kesäkuinen päätös ei ollut paras mahdollinen saavutettavissa oleva .
Siinä on muutama heikkous .
Suurin heikkous on minun mielestäni se , että pienten ja keskisuurten yritysten tilannetta ei oteta riittävästi huomioon , sillä autoteollisuushan ei koostu pelkästään suuryrityksistä .
Pk-yritykset ovat erittäin tärkeitä juuri alihankkijoina , ja meidän on otettava huomioon myös näiden pienten ja keskisuurten yritysten työntekijöiden edut .
Tällöin on otettava huomioon reilusti yli kahden miljoonan tällä alalla työskentelevän ihmisen edut .
Monet ympäristöasioiden , kansanterveyden ja kuluttajapolitiikan valiokunnan tarkistuksista sekä ryhmämme esittämät 5 artiklaa ja kustannuksia koskevat tarkistukset liittyvätkin näiden pk-yritysten tilanteeseen .
Yhteinen kanta ei ole loistotyötä myöskään ympäristöpolitiikan kannalta .
Siitä puuttuu suurten yhteyksien taju , ja kun vihreiden ryhmää edustava kollega sanoo , että tämä olisi ensimmäinen kerta , kun Euroopan parlamentti lieventää yhteistä kantaa , niin siten ei voi sanoa , koska eihän ole ympäristöpoliittisesti järkevää , että torjumme jäykin , suurin kierrätysastein nykyaikaiset , vähän kuluttavat autot , kuten 3 litraa sadalla kilometrillä kuluttavan auton , jossa nimenomaan käytetään paljon muovia !
Sen vuoksi on tuettava sellaista tarkistusta , joka sallii ainakin poikkeukset , jos meillä on erittäin vähän kuluttavia autoja .
Teollisuuden vastaväitteet tällä alalla eivät varmasti ole epäjohdonmukaisia .
Muoti- ja autoteollisuuden perusteet painaisivat kuitenkin enemmän vaa ' assa , jos ne olisivat kiinnostuneita Euroopan hiilidioksidipäästöjen vähentämisestä myös muissa yhteyksissä .
Arvoisa puhemies , olemme todellakin tällä hetkellä hyvin harvinaisessa tilanteessa : ne , jotka haluavat puolustaa ympäristöarvoja , puolustavat neuvoston yhteistä kantaa .
Vastoin kuin edellinen puhuja totean , että olen todella ylpeä , että Suomen puheenjohtajuuskauden aikana saatiin aikaan yhteinen kanta , joka puolustaa ympäristöarvoja .
Jos lipeämme yhteisestä kannasta ja pyrimme jakamaan kierrätyskustannuksia , luomme porsaanreikiä : emme saa aikaan järkevää , selkeää järjestelmää , jossa vastuusuhteet ovat kunnossa .
Siksi mielestäni valmistajalla tulee olla pääasiallinen vastuu .
Vain siten saamme ongelman ratkaistua riittävän hyvin ja otettua huomioon myös sen , että valmistajia kannustetaan sellaisten ajoneuvojen valmistamiseen , joiden kierrätettävyys toteutuu tulevaisuudessa mahdollisimman pienin kustannuksin .
Arvoisa puhemies , neuvoston direktiiviehdotukseen liittyy kaksi periaatekysymystä .
Toinen koskee tuottajien rajoittamatonta vastuuta ottaa takaisin loppuun käytetyt autot .
Vaarana on se , että purkutoimintaan syntyy monopolitilanne .
Erityisesti tämä koskee sellaisia EU : n alueita , joilla välimatkat ovat pitkiä ja joilla purkualalla toimii monia pienyrityksiä .
Tarkoitan , että riippumatta siitä , mitä asia koskee , EU : n direktiivit eivät saa syrjiä unionin sisällä toimivia pienyrityksiä .
Tuottajien rajoittamattomaan vastuuseen liittyvänä vaarana on jopa se , että käytettyjen autonosien markkinat katoavat .
Tuottajalla on entistä suurempi vastuu myydä uusia osia .
Tämä kauppa on tärkeää , erityisesti niille , jotka keräilevät ja kunnostavat vanhoja ajoneuvoja .
Tämä periaate on epäilyttävä myös markkinataloudellisten periaatteiden kannalta katsottuna .
Yrityksiä pitää voida muuttaa , myydä ja lopettaa .
Niiden on voitava vakiinnuttaa itsensä uusille markkinoille , mutta myös lähteä vanhoilta markkinoilta .
Tuottajien sitominen vastuulla , joka voi ulottua ajassa hyvin kauas taaksepäin , sopii huonosti yhteen joustavan ja kehitystä edistävän markkinatalouden kanssa .
Toinen periaate neuvoston yhteisessä kannassa on direktiiviehdotukseen sisältyvä taannehtivuuden vivahde .
On vakiintuneiden taloudellisten ja juridisten periaatteiden vastaista määrätä taannehtivasti tuottajalle taloudellista vastuuta tuotteestaan .
Se muuttaa jopa omistajan vastuuta taannehtivasti .
Kuluttajahan on vuosien aikana voinut muuttaa tuotetta monella eri tavalla .
Kaikissa EU : n jäsenvaltioissa on nykyään lakeja , joilla säädellään autojen romuttamista .
Ne voivat olla parempia ja ne voivat olla huonompia eri maissa .
Odotettaessa tämän EU : n direktiivin läpimenoa on kunkin EU-maan itsensä vastattava ajoneuvojen romuttamisesta parhaalla mahdollisella tavalla , niin että EU-lainsäädännön taannehtivuutta ei sovelleta .
Tämä ei ole sellaisen rahoitusmallin vastaista , johon liittyy rahastojen rakentaminen .
Arvoisa puhemies , käsiteltävänä olevan lainsäädäntötoimen merkitys ympäristön ja teollisuuden kannalta on ilmeinen , siitä vallitsee yksimielisyys .
Yhteinen kanta on hyväksyttävä kompromissi , mutta melko epävarma ja täpärä , sillä parannukset voivat jäädä melko niukoiksi ja hintana on koko direktiivin vaarantaminen .
Olen siis sitä mieltä , että parlamentti ei saa tehdä ylilyöntejä , ja olisi paradoksaalista , että niihin syyllistyttäisiin lainsäädäntötoimen ympäristövaikutusten uudelleen arvioinnissa .
Palautan mieliin , että ajoneuvojen valmistajat ovat myöntäneet pystyvänsä sopeuttamaan toimintansa direktiiviin mukaiseksi ; kustannukset eivät ole mahdottoman korkeita : auton kierrättäminen maksaa alle 1 prosentin uuden ajoneuvon hinnasta .
Sitä paitsi valmistajien rahoitusvelvollisuus tulee voimaan vasta 2006 , kun suuri osa nykyisestä autokannasta ei ole enää markkinoilla ; jäljelle jääneiden ajoneuvojen kohdalla voidaan kuitenkin sopia kustannusten jakamisesta Langen esittämien tarkistusten 44 ja 45 mukaisesti .
Nämä tarkistukset ovat mielestäni ainoat sellaiset tarkistukset , jotka ovat sovitettavissa yhteen yhteisen kannan ja joidenkin maiden käytännön kokemusten kanssa ja joita kannattaa siis tukea .
Arvoisa puhemies , tämä on erittäin huono direktiivi .
Kuten kollegani Bowis huomautti , ensiksikin se on taannehtiva , mikä on periaatteessa väärin .
Toiseksi se kaataa Euroopan moottoriajoneuvoteollisuuden niskaan valtavat kustannukset , mikä vahingoittaa kilpailukykyä ja työllisyyttä .
Puhumme parlamentissa jatkuvasti siitä , että Euroopassa on edistettävä työllisyyttä ja työpaikkoja , ja kuitenkin hyväksymme jatkuvasti sellaisia toimenpiteitä , jotka vähentävät työpaikkoja .
Väittäisin , että direktiivi on huono toisestakin syystä , jota ei ole tarkasteltu riittävästi tässä keskustelussa .
Se muistuttaa suurta osaa yhteisön lainsäädännöstä .
Se on aivan liian ohjaileva .
Siinä pyhitetään ylitse muiden yksi tietty kierrätysmalli .
Tuotantolinjan keksi noin 100 vuotta sitten muistaakseni Henry Ford , ja ehdotamme tässä jonkinlaisen käänteisen 1800-luvun tuotantolinjan luomista - ajoneuvojen purkamista niiden osien erottamista ja kierrättämistä varten .
Meidän pitäisi pysähtyä ajattelemaan sitä , että kierrätettyjen muovipuskurien markkinat ovat kovin epävarmat .
Muoviteollisuus ei yleisesti ottaen halua ottaa niitä takaisin eikä voi taloudellisesti tehdä niin .
On jo olemassa erittäin menestyksekäs teollisuudenala , jossa autot paloitellaan , metallit otetaan talteen ja energia otetaan talteen polttamalla epämetalliset osat .
Tämä on ympäristön kannalta erittäin järkevä lähestymistapa .
Ympäristön kannalta on aivan yhtä hyvä polttaa vanha muovi kuin polttaa uutta öljyä energian talteenottoa varten .
Tällaiseen autojen hävittämistapaan ei liity kustannuksia , jolloin poistuisi kokonaan kysymys siitä , kuka maksaa , koska " kuolleen " auton arvo kierrätys- ja talteenottoprosessissa olisi itse asiassa vähäinen .
Vastustan tätä direktiiviä siksi , että se on liian ohjaileva , siinä sivuutetaan se , mitä autojen kierrätysmarkkinoilla tällä hetkellä tapahtuu , ja siinä pyhitetään ylitse muiden keinoja , jotka eivät välttämättä ole ympäristön kannalta parhaita ja jotka ovat talouden kannalta ehdottomasti erittäin haitallisia .
Arvoisa puhemies ja hyvät kollegat , yhteinen kanta on hyvä , mutta parlamentin tehtävänä on vielä parantaa romuajoneuvoja koskevaa yhteistä kantaa .
Euroopan sosiaalidemokraattisen puolueen ryhmä on tehnyt viime päivien aikana muutamia tärkeitä parannusehdotuksia .
Pyydän teitä kiinnittämään erityistä huomiota tarkistukseen 45 .
Siinä tehdään sellainen valinta , että purkamisen ja kierrätyksen kustannukset siirretään valmistajille ainakin uusien autojen osalta .
Siten suunnittelussa ja tuotannossa otetaan huomioon kierrättäminen .
Nyt käytössä olevien autojen osalta on järkevää jakaa kustannukset esimerkiksi perustamalla rahasto , kuten Alankomaissa on tehty .
Yhteisessä kannassa sanotaan , että valmistajien ei pidä pelkästään vastata kustannuksista vaan myös ottaa vastaan romuajoneuvot .
Tämä on mielestäni hyvin suuri ongelma .
En halua , että purkamisen ja kierrättämisen järjestäminen jätetään nimenomaan autojen valmistajien harteille , koska siten valmistajat saisivat liian tiukan otteen käytettyjen varaosien markkinoista .
Ne määräävät silloin hinnat itse .
Kaikki , jotka ovat ajaneet joskus vanhalla autolla , tietävät , että se on haitallista kuluttajien ja niiden kannalta , jotka korjaavat itse autojaan .
Euroopan kuluttajajärjestö , joka on pyytänyt meitä kannattamaan yhteistä kantaa tältä osin , jättää mielestäni kuluttajan pulaan .
Toinen perustelu sen puolesta , että autojen purkamista ei saa jättää valmistajien käsiin , on kuljetuskustannukset .
Jos kaikki autojen valmistajat perustavat omat purkamista hoitavat yhtiöt , romuautojen kuljettaminen pitkien välimatkojen päästä tulee välttämättömäksi .
Se on haitallista ympäristölle ja myös kallista .
Siitä ei ole myöskään hyötyä kuluttajan kannalta .
Siksi pyydän teitä kannattamaan tarkistusta 45 .
Arvoisa puhemies , arvoisa komission jäsen , pyysin uutta puheenvuoroa sanoakseni tämän keskustelun jälkeen vielä muutaman sanan .
Hyvät kollegat , kun matkustaa Alankomaihin , havaitsee , että Alankomaissa auton viimeinen omistaja voi luovuttaa autonsa pois kustannuksitta .
Sitten havaitsee , että autot romutetaan järkevästi , että on synnytetty uusia materiaalivirtoja , jotta aineet voidaan käyttää uudelleen hyväksi , että 85 prosenttia auton painosta kierrätetään , että Alankomaissa kierrätetään 92 prosenttia autoista .
Tämä rahoitetaan rahastosta , jota pitävät yllä uusien autojen ostajat .
Jäsen Breyer , onko tällä tavalla toimiminen ympäristön kannalta tuomittavaa ?
Minä sanon , ettei ole .
Alankomaissa käytetään mallikelpoista ratkaisua , jossa autot romutetaan direktiivin haluamalla tavalla , eikä sillä kysymyksellä , maksaako sen uuden auton ostaja vai nyt käytössä olevien vanhojen ajoneuvojen valmistaja , ole mitään , ei yhtään mitään tekemistä ekologian kanssa , vaan se on pelkkä kilpailuasia !
Nyt on kyse siitä , että eurooppalaisen valmistajan pitää maksaa 250 miljoonaa euroa tai korealaisen mahdollisesti 2 miljoonaa euroa , ja niiden ihmisten vuoksi , jotka valmistavat autoja täällä Euroopassa , olen sillä kannalla , että kilpailusta ei tehdä epätasaista , vaan ympäristönsuojelun vuoksi haluan viimeiselle omistajalle kustannuksettomuutta , jonka rahoittaa rahasto , ja uusille autoille tietysti valmistajan vastuuta , koska silloin sen on kannettava vastuu siitä , että se myös valmistaa kierrätykseen sopivia autoja !
( Suosionosoituksia PSE-ryhmältä ) Arvoisa puhemies , ehdotukseen , josta keskustelemme , sisältyy valtavasti myönteisiä asioita pääasiassa jätteiden syntymisen ennaltaehkäisyn , uusiokäytön , varaosien keräämisen ja kierrätyksen , materiaalien keräämisen ja muun sellaisen kannalta .
Mielestäni olemme tehneet hyvän ehdotuksen .
Keskustelua käydään pääasiassa siitä , täytyykö valmistajan , jälleenmyyjän tai jonkun muun ottaa romuautot vastaan maksutta vai ei .
Haluan vain antaa esimerkin kotimaastani ja sanoa , kuinka tämä asia siellä hoidetaan ongelmitta .
Olemme tehneet sopimuksen kaikkien niiden kanssa , jotka ovat tämän asian kanssa tekemisissä .
Nämä osapuolet ovat valmistajat , käytettyjen autojen kauppiaat , autoteollisuuden järjestö , metallien käsittelijät , murskaamot ja viranomaiset .
Vapaaehtoiselta pohjalta on allekirjoitettu sopimus ympäristöpolitiikasta .
Autoteollisuudella - Belgiassa valmistetaan autoja todella runsaasti - ei ole ollut asiassa mitään ongelmia .
Kansalaisemme voivat luovuttaa autonsa ilmaiseksi jälleenmyyjälle .
Olemme havainneet tämän perusteella - vastakohtana sille , mitä täällä sanotaan työllisyydelle koituvista haitoista - , olemme siis havainneet tämän perusteella , kuinka pienyritykset suhtautuvat vakavasti materiaalin kierrätykseen ja hoitavat sen todella hyvin .
Joistakin yrityksistä on tullut huippuyrityksiä , koska ne onnistuvat kierrättämään jopa sellaisia tiettyjä materiaaleja , joita ei ole vielä sisällytetty direktiiviin .
Tämä tarkoittaa , että kehitämme tässä uutta sektoria , luomme uusia työpaikkoja ja teemme samalla suuren palveluksen ympäristölle .
Kannatan maksutonta vastaanottoa .
Se on onnistunut meillä .
Miksi se ei onnistuisi muualla ? .
( SV ) Arvoisa puhemies , hyvät parlamentin jäsenet .
Kiitos mielenkiintoisesta keskustelusta , jossa on otettu esiin monia tärkeitä perusteluja .
Olkaa hyvä ja sietäkää minua pari minuuttia .
Antakaa minun lyhyesti selvittää joitakin niistä lähtökohdista ja periaatteista , jotka ovat tämän direktiivin takana .
Antakaa minun myös aloittaa kommentoimalla paria tärkeintä tässä keskustelussa esitettyä perustelua ja vastaamalla niihin .
Ensiksikin uskon , että toistamme joitakin perusluonteisia tosiasioita , jotka jo jäsen Florenz ja muut ovat maininneet .
Keskustelunaiheena täällä on se tosiseikka , että melkein kymmenen miljoonaa autoa romutetaan joka vuosi Euroopan unionissa , ja jätettä syntyy suunnilleen yhtä monta miljoonaa tonnia .
Toisin sanoen näistä autoista tulee melkein kymmenen miljoonaa tonnia jätettä ja noin 7 prosenttia siitä jätetään luontoon .
Kyseessä on sitä paitsi ympäristön kannalta vaarallisimmat aineet .
Autoista löytyy noin 10 prosenttia lyijyn tuotannosta , mutta myös kadmiumia , kromia , hopeaa , elohopeaa ja muita erittäin vaarallisia aineita .
Tämän te jo tiedätte , mutta haluan kuitenkin toistaa sen niille , jotka kuuntelevat .
Tämä on yksi nopeimmin kasvavista jätevuorista Euroopassa .
Tiedämme , että tuota jätettä on olemassa , ja tiedämme , miten sitä pitäisi käsitellä , eikä ole mitään tekosyytä olla toimimatta .
Tällä direktiivillä on kolme tavoitetta : ensiksi haluamme päästä eroon myrkyllisten raskasmetallien käytöstä uusien autojen valmistuksessa .
Toiseksi haluamme lyödä lukkoon valmistajan vastuun .
Emme voi enää hoitaa asioita tuotteen elinkaaren loppupäässä , vaan meidän on vältettävä luomasta niin paljoa jätettä .
Meidän on kierrätettävä mahdollisimman paljon tuotteen eri osista .
Kolmanneksi haluamme päästä niihin tavoitteisiin , jotka on määritelty tässä direktiivissä .
Nämä ovat direktiivin kolme tärkeintä tavoitetta .
Kysehän on siitä , että on resurssien tuhlausta olla huolehtimatta siitä , että autoissa oleva materiaali kierrätetään .
Tuhlaamme nimenomaan valmistajien resursseja , jos emme ota huomioon auton koko elinkaarta .
Kaksi tärkeää kysymystä on tullut täällä esiin - niin , on niitä enemmänkin , mutta haluan mainita kaksi tärkeintä .
Ensiksikin : kuka maksaa ?
Toinen kysymys kuuluu : huononnammeko Euroopan autoteollisuuden kilpailukykyä tällä ehdotuksella ?
Ensimmäinen kysymys koskee siis sitä , kuka maksaa .
Direktiivistä käy ilmi , että kustannukset maksaa pääasiassa tuottaja niiden periaatteiden mukaan , joita meillä on EU : n sopimuksessa valmistajan vastuusta , ja samalla se , että saastuttaja maksaa .
On toki selvää , että viime kädessä valmistajat ja kuluttajat maksavat yhdessä nämä kustannukset .
Olemme laskeneet , että autojen kierrätyskustannukset eivät ole yli prosentin uuden auton hinnasta .
Uskommeko me sitten , että kustannukset katoavat , jos emme hyväksy tätä direktiiviä ?
Ei , on selvää , että me kaikki joudumme maksamaan ympäristön tuhoutumisesta aiheutuvat kustannukset , mutta se tulee paljon kalliimmaksi .
Sitä paitsi kustannukset tulevat paljon myöhemmin .
Kustannukset eivät siis katoa , mutta nyt teemme selväksi sen , kenellä on vastuu ja kuinka kustannukset jaetaan .
Puhummeko silloin autoteollisuuden kriisistä ?
Keskustelemmeko huonosti tuottavasta teollisuudenhaarasta , jota meidän on jopa autettava olemalla lisäämättä maksuja ?
Onko niin , että autoteollisuudella ei kerta kaikkiaan ole varaa tähän ?
Onko niin , että motiivina on itse asiassa Euroopan autoteollisuuden kilpailukyvyn huonontaminen ?
Tietenkään ei !
Asia on aivan päinvastoin !
Uskotteko , että kuluttajien vaatimukset ympäristöystävällisistä autoista ja vähemmän polttoainetta kuluttavista autoista vähenevät tulevaisuudessa ?
Millaisia vaatimuksia luulette lastemme ja lastenlastemme asettavan autoille tai millaisia vaatimuksia luulette tulevaisuuden lainsäätäjien asettavan autoille ?
He asettavat tietenkin sellaisia vaatimuksia , että autojen on oltava ympäristöystävällisiä , että niitä on voitava kierrättää , että niiden on kulutettava vähän polttoainetta ja että ne eivät saastuttaisi ympäristöä !
Tämähän on ainoa tapa luoda tulevaisuus autoteollisuudelle .
Meidän on luotava terveitä kannustimia , jotka varmistavat sen , että huolehdimme jätteistä ja että kierrätämme materiaalin , jotta voimme kilpailla ympäristöystävällisillä ja vähän kuluttavilla autoilla .
Se tosiseikka , että Euroopan autoteollisuus on jo edennyt pitkälle , korvaa paremmin kuin hyvin sen , että Euroopassa todellakin on liikkeellä entistä enemmän autoja , joista niiden on otettava vastuu .
Tämä ei ole mikään ylipääsemätön kustannus eikä ylipääsemätön tehtävä .
Jos luomme sellaisia kannustimia - tästä olen varma - , markkinavoimat ja autoteollisuuden kaupalliset etunäkökohdat varmistavat sen , että syntyy järjestelmiä huolehtimaan kaikista näistä asioista .
Järjestelmiä syntyy vakuutusjärjestelmistä hyviin ja järkeviin romuttamisjärjestelmiin ja kierrätysjärjestelmiin .
Tämä teollisuudenala pitää itse huolen siitä , että näitä syntyy Eurooppaan .
Tämä ei ole mikään ylipääsemätön kustannus Euroopan autoteollisuudelle .
Sitä vastoin se auttaa alaa olemaan kärjessä silloin , kyse on ympäristöystävällisten ja vähän kuluttavien autojen tuottamisesta vähitellen .
Tämä meidän on tehtävä ympäristön takia .
Kustannukset eivät häviä , eivätkä jätteet häviä .
Muuten meidän kaikkien on veronmaksajina tai kansalaisina maksettava lasku ; sitä paitsi laskun maksaminen tulee sitä kalliimmaksi , mitä kauemmin me odotamme .
Tämän halusin sanoa johdantona .
Haluan myös kommentoida kysymystä , onko kyseessä taannehtiva laki .
Jos otamme huomioon , että auto elää keskimäärin 11 vuotta , tarkoittavatko parlamentaarikot tai jotkut muut , että meidän olisi odotettava 11 vuotta ajassa eteenpäin , ennen kuin puutumme tähän ongelmaan ?
Tarkoitatteko te , että kun me säädämme kemikaaleja koskevia lakeja , me sanoisimme , että emme välitä niistä kemikaaleista , joita jo on markkinoilla ja että me säädämme vain niitä kemikaaleja koskevia lakeja , joita valmistetaan kaukana tulevaisuudessa ?
On selvää , että meidän on tarkasteltava sitä ongelmaa , joka on juuri nyt olemassa , ja sitä haastetta , jonka olemassa oleva autokanta aiheuttaa .
Se ei edelleenkään ole mikään ylipääsemätön ongelma .
Voimme hoitaa sen .
Meillä on jo infrastruktuuri .
Meillä on se , mitä tarvitaan loppuun käytettyjen autojen käsittelyyn .
Toivon luonnollisesti , että tämänpäiväisen äänestyksen tulos olisi hyvä .
Haluaisin myös kiittää , ellen jo ole tehnyt sitä , Karl-Heinz Florenzia siitä kovasta työstä , jonka hän on tehnyt tämän ehdotuksen parissa ympäristövaliokunnassa .
Se on todellakin monessa suhteessa uraauurtava uudelleenkäytön ja tuottajan vastuun osalta .
Uskon , että sillä on erittäin positiivisia ja merkittäviä vaikutuksia ympäristöön .
Emme voi enää sulkea siltä silmiämme .
Kuten jo sanoin , meillä on osaamista ja resursseja tämän asian selvittämiseen .
Euroopan parlamentin ensimmäisen käsittelyn jälkeen vuonna 1999 komission ehdotus joutui neuvostossa hankalaan poliittiseen tilanteeseen .
Saimme kuitenkin hyvin harkitun yhteisen kannan heinäkuussa Suomen puheenjohtajakaudella .
Nyt meidän on varmistettava se , että tämä lainsäädäntöprosessi saadaan menestyksellisesti päätökseen .
Tarkistuksia on esitetty yhteensä 48 .
Komissio voi hyväksyä 10 tarkistusta kokonaisuudessaan .
Kolme tarkistusta voidaan hyväksyä osittain , ja yksi voidaan hyväksyä periaatteessa .
Tietyt tarkistukset koskevat sellaisia parannuksia komission ehdotukseen , jotka me hyväksyimme jo ensimmäisessä käsittelyssä , tai niissä tuodaan direktiiviin sellaisia osia alkuperäisestä ehdotuksesta , jotka neuvosto oli ottanut pois .
Tämä koskee tarkistusta 5 , paitsi sen ensimmäistä osaa , tarkistusta 8 , ensimmäistä osaa tarkistuksesta 9 , tarkistusta 10 , kolmatta osaa tarkistuksesta 12 , tarkistuksia 15 , 16 , 20 , 22 , 24 ja 25 .
Nämä tarkistusehdotukset voidaan kaikki hyväksyä .
Tarkistukset 6 ja 21 ovat uusia ; komissio voi hyväksyä ne .
Komissio voi myös hyväksyä tarkistuksen 26 tiettyjen toimituksellisten muutosten jälkeen .
Haluan korostaa sitä , että osaan muista tarkistuksista , jotka koskevat ehdotuksen peruskomponentteja , sisältyy sen ympäristönsuojelun tason huomattava vesittäminen , joka on yhteisen kannan tavoitteena .
Niitä ei voi siksi hyväksyä .
Parlamentti on perinteisesti voimakkaasti vaikuttanut Euroopan ympäristölainsäädännön vahvistamiseen .
Minä kyllä hämmästyisin ja masentuisin , jollei näin olisi tänään asianlaita .
Olen erittäin huolissani tietyistä parlamentin tarkistusehdotuksista , jotka kyseenalaistavat ehdotuksen ehdottomat peruspilarit .
Ne koskevat esimerkiksi raskasmetallien vaiheittaista poistamista , valmistajan vastuuta ja vaatimusta kierrätyksestä .
Käsittelen näitä tarkistuksia ryhmittäin .
Tarkistukset 4 , 11 , 12 , 13 , 28 , 30 , 32 , 37 , 42 ja 48 koskevat raskasmetallien vaiheittaista poistamista käytöstä .
Tarkistukseen 12 sisältyy se , että määräyksen voimaantulo siirtyy ainakin 10 vuotta myöhemmäksi .
Tarkistuksissa 13 , 28 , 32 , 37 , 42 ja 48 tuodaan tarpeettomia ehtoja ja poikkeuksia .
Se merkitsisi sitä , että vaarallisten aineiden korvausprosessi etenee hitaammin .
Tarkistukset 4 , 11 ja 30 merkitsevät sitä , että raskasmetallit on erotettava jätteestä ennen kierrätystä .
Komissio on sitä mieltä , että on teknisesti helpompi toteuttaa se vaiheittainen poistaminen , jota ehdotetaan yhteisessä kannassa .
Tarkistukset 17 , 18 , 27 , 34 , 36 , 38 , 44 ja 45 koskevat valmistajan vastuuta .
Se kompromissi , johon neuvosto on päätynyt , on oikeudenmukainen mutta heikko .
Komissio ei ole sitä mieltä , että tarkistusehdotus parantaisi tasapainoa luomatta samalla jännitteitä .
Olen pahoillani siitä hämmingistä , joka aiheutui äskettäin siitä , että komission sisäisiä asiakirjoja käytettiin väärin , mikä herätti epävarmuutta komission suhtautumisesta kysymykseen .
Haluan korostaa sitä , että komissio jo vuonna 1997 ehdotti erityistä lauseketta valmistajan vastuusta ja että komissio tukee täysin yhteistä kantaa .
Siinä ei sälytetä suhteettomia kustannuksia valmistajille , kaukana siitä .
Tarkistukset 39 , 40 , 46 ja 47 koskevat määrätavoitteita .
Se korkea suojataso , johon yhteisessä kannassa tähdätään , kaventuisi paljon , jos vuodelle 2006 asetettu kierrätystavoite poistettaisiin .
Nämä tarkistukset tekisivät tavoitteiden käsittelyn hankalaksi ja vaikeaksi valvoa .
Saanen myös kommentoida - kuunnelkaa tarkasti sitä , mitä nyt sanon , koska olen kuullut tämän monta kertaa keskustelun aikana - museoautoihin liittyvää kysymystä , joka mainitaan tarkistuksissa 3 , 7 , toisessa osassa tarkistusta 9 ja tarkistuksessa 35 .
Nämä ajoneuvot eivät sisälly jätteen määritelmään , ja siksi ne eivät sisälly direktiiviin .
Joten mitä tahansa täällä onkin väitetty , museoautot ja moottoripyörät eivät sisälly direktiiviin .
Emme ole sitä mieltä , että tarkistukset 2 ja 14 toisivat direktiiviin mitään uutta .
Tarkistus 23 tarkoittaa sitä , että komission on hyväksyttävä laatustandardit uudelleen käytettäville komponenteille .
Nämä eivät sisälly direktiiviin .
Niitä varten vaadittaisiin Euroopan parlamentin ja neuvoston erityisdirektiivi .
Tarkistukset 29 , 31 ja 41 vesittävät vaatimuksen purkamisesta .
Erityisesti tarkistukset 31 ja 41 vaarantavat muovin , renkaiden ja lasin kierrätyksen .
Lopuksi , komissio ei voi hyväksyä tarkistuksia 1 ja 33 oikeudelliseen selkeyteen liittyvistä syistä eikä tarkistusta 19 , joka on komission mielestä tässä vaiheessa tarpeeton .
Tarkistus 43 ei kuulu direktiivin sovellusalaan .
Paljon kiitoksia , arvoisa komission jäsen .
Keskustelu on päättynyt .
Äänestys toimitetaan seuraavaksi .
 
ÄÄNESTYKSET .
( EN ) Arvoisa puhemies , kuten tiedätte , syynä siihen , että äänestämme tästä mietinnöstä tänään emmekä äänestäneet siitä viime viikolla , ovat lukuisat vakavat käännösvirheet etenkin ranskankielisessä versiossa .
Olette saanut minulta valituskirjelmän tässä mietinnössä ja muissa äskettäin käsittelemissäni mietinnöissä olevien virheiden määrästä .
Yhtä virhettä ei ole vieläkään korjattu , ja kyse on tarkistuksesta 4 .
Englanninkielisessä versiossa mainitaan farmaseuttiset ja tieteelliset organisaatiot .
Ranskankielisessä versiossa siitä on tullut " entreprises pharmaceutiques et organisations scientifiques " .
Pyytäisin teitä varmistamaan , että parlamentin ranskankieliset jäsenet tietävät , että sana entreprises ei ole oikein .
Sitä ei pitäisi olla tarkistuksessa .
Ja kehotan teitä , arvoisa puhemies , jälleen kiinnittämään huomiota nykyisten käännösten laatuun .
Arvoisa McNally , yleisellä tasolla olen itsekin huolissani käännöksiin liittyvistä lisääntymään päin olevista ongelmista .
Aion katsoa yhdessä yksiköiden kanssa , mitä asialle voitaisiin tehdä .
( Parlamentti hyväksyi päätöslauselman . )
Langenin laatima Euroopan parlamentin sovittelukomiteavaltuuskunnan mietintö ( A5-0011 / 2000 ) sovittelukomitean hyväksymästä yhteisestä tekstistä Euroopan parlamentin ja neuvoston päätökseksi monivuotisesta ohjelmasta uusiutuvien energialähteiden käytön edistämiseksi yhteisössä Altener ( C5-0333 / 1999 - 1997 / 0370 ( COD ) ( Parlamentti hyväksyi yhteisen tekstin . )
Ahernin laatima Euroopan parlamentin sovittelukomiteavaltuuskunnan mietintö ( A5-0010 / 2000 ) sovittelukomitean hyväksymästä yhteisestä tekstistä Euroopan parlamentin ja neuvoston päätökseksi energiatehokkuutta edistävästä monivuotisesta ohjelmasta - Save ( C5-0334 / 1999 - 1997 / 0371 ( COD ) ( Parlamentti hyväksyi yhteisen tekstin . )
Graça Mouran laatima Euroopan parlamentin sovittelukomiteavaltuuskunnan mietintö ( A5-0009 / 2000 ) sovittelukomitean hyväksymästä yhteisestä tekstistä Euroopan parlamentin ja neuvoston päätökseksi Kulttuuri 2000 -ohjelman perustamisesta ( C5-0327 / 1999 - 1998 / 0169 ( COD ) ( Parlamentti hyväksyi yhteisen tekstin . )
Ympäristöasioiden , kansanterveyden ja kuluttajapolitiikan valiokunnan suositus toiseen käsittelyyn ( A5-0006 / 2000 ) neuvoston yhteiseksi kannaksi Euroopan parlamentin ja neuvoston direktiivin antamiseksi romuajoneuvoista ( 8095 / 1 / 1999 - C5-0180 / 1999 - 1997 / 0194 ( COD ) ( Esittelijä : Karl-Heinz Florenz ) ( Puhemies julisti yhteisen kannan hyväksytyksi näin muutettuna . )
Bergerin laatima oikeudellisten ja sisämarkkina-asioiden valiokunnan mietintö ( A5-0007 / 2000 ) ehdotuksesta Euroopan parlamentin ja neuvoston direktiiviksi kolmansien maiden kansalaisten palkattuina työntekijöinä lähettämisen ehdoista rajat ylittävän palvelujen tarjoamisen puitteissa ( KOM ( 1999 ) 0003 - C5-0095 / 1999 - 1999 / 0012 ( COD ) ( Parlamentti hyväksyi lainsäädäntöpäätöslauselman . )
Bergerin laatima oikeudellisten ja sisämarkkina-asioiden valiokunnan mietintö ( A5-0012 / 2000 ) ehdotuksesta neuvoston direktiiviksi rajat ylittävän palvelujen tarjoamisen vapauden laajentamisesta koskemaan yhteisöön sijoittautuneita kolmansien maiden kansalaisia ( KOM ( 99 ) 0003 - C5-0050 / 2000 - 1999 / 0013 ( CNS ) ( Parlamentti hyväksyi lainsäädäntöpäätöslauselman . )
Marinhon laatima oikeudellisten ja sisämarkkina-asioiden valiokunnan mietintö ( A5-0003 / 2000 ) I. ehdotuksesta neuvoston päätökseksi Euroopan yhteisöjen ensimmäisen oikeusasteen tuomioistuimen perustamisesta tehdyn päätöksen 88 / 591 / EHTY , ETY , Euratom muuttamisesta ( 5713 / 1999 - C5-0020 / 1999 - 1999 / 0803 ( CNS ) ja II. ehdotuksesta neuvoston päätökseksi Euroopan yhteisöjen ensimmäisen oikeusasteen tuomioistuimen perustamisesta tehdyn päätöksen 88 / 591 / EHTY , ETY , Euratom muuttamisesta ( 9614 / 1999 - C5-0167 / 1999 - 1999 / 0805 ( CNS ) ( Parlamentti hyväksyi perättäisissä äänestyksissä molemmat lainsäädäntöpäätöslauselmat . )
Brokin laatima ulkoasioiden , ihmisoikeuksien sekä yhteisen turvallisuuden ja puolustuspolitiikan valiokunnan mietintö ( A5-0022 / 2000 ) ehdotuksesta neuvoston päätökseksi poikkeuksellisen rahoitusavun myöntämisestä Kosovolle ( KOM ( 99 ) 0598 - C5-0045 / 2000 - 1999 / 0240 ( CNS ) Arvoisa puhemies , haluaisin vain mainita , että valiokuntakäsittelyssä ei sallittu uusien tarkistusten esittämistä eikä siten myöskään niistä äänestämistä .
En tiedä , onko tämä sääntöjen mukaista , siksi kehotan teitä tarkistamaan , oliko se menettely asianmukainen , jota noudatettiin ennen tämän lainsäädäntöasian tuloa parlamentin käsittelyyn .
Merkitsen muistiin sen , mistä äsken huomautitte , jäsen Speroni .
( Parlamentti hyväksyi lainsäädäntöpäätöslauselman . )
Dimitrakopoulosin ja Leinenin laatima perussopimus- , työjärjestys- ja toimielinasioiden valiokunnan mietintö ( A5-0018 / 2000 ) hallitustenvälisen konferenssin koollekutsumisesta ( 14094 / 1999 - C5-0341 / 1999 - 1999 / 0825 ( CNS ) ( Parlamentti hyväksyi päätöslauselman . )
Yhteinen päätöslauselmaesitys Itävallan hallitusneuvotteluista Arvoisa puhemies , myös tässä asiassa meillä on yksinkertaisesti muutamia käännösongelmia .
Lähtökohtana on englanninkielinen versio .
Annan yhden esimerkin .
Sekä hollanninkielisen että saksankielisen version 4 ja 5 kohdasta on jäänyt pois neljä sanaa .
Ne ovat englanniksi " in so far as " .
Siksi haluaisin pyytää käyttämään englanninkielistä versiota lähtökohtana .
Kiitos , jäsen van Velzen .
Vastaan teille samalla lailla kuin jäsen McNallylle äsken .
Olen erittäin huolestunut näistä käännöksiin liittyvistä ongelmista , joita meillä on valitettavasti yhä useammin , ja voin vakuuttaa teille , että aiomme selvittää asian erittäin tarkasti .
Lähtökohtana on tietysti aina se , että alkuperäinen versio on todistusvoimainen .
Arvoisa puhemies , sosialistiryhmä ehdottaa seuraavaa suullista tarkistusta .
Luen sen englanniksi , koska se on päätöslauselman alkuperäinen kieli .
" Tuomitsee Jörg Haiderin tietyille Euroopan unionin jäsenvaltioille ja niiden johtajille viime päivien lausunnoissaan esittämät loukkaukset , joita ulkoministeri Schüssel ei ole tuominnut millään tavoin . "
( Yli 12 jäsentä nousi seisomaan . )
( Parlamentti hyväksyi päätöslauselman . )
ÄÄNESTYSSELITYKSET McNallyn mietintö ( A5-0082 / 1999 ) .
( FR ) Olen iloinen tästä erinomaisesta mietinnöstä , jossa käsitellään tiedonantoa " Naiset ja tiede " !
Komissio pyrkii tällä asiakirjalla herättämään keskustelua , jonka tarkoituksena on lisätä naisten osallistumista tutkimustoimintaan Euroopassa .
Tämä tavoite ansaitsee kaiken tukemme .
Onkin totta , että tutkimuksella ja teknologisella kehittämisellä on merkittävät osuus Euroopan unionin talousarviossa maatalouden ja rakennerahastojen jälkeen .
Erilaisten puiteohjelmien ansiosta on voitu tukea erittäin ansiokkaasti tieteellistä toimintaa , ja etenkin innovatiivista yhteistyötä jäsenvaltioiden eri tutkijoiden välillä .
Kuitenkin vain harvat naiset ovat tekemässä eri alojen tieteellistä tutkimusta , vaikka he opintojensa aikana saavatkin erittäin hyviä arvosanoja .
Ei ole hyväksyttävää , että naiset ovat jatkuvasti näin aliedustettuina .
Siksi otan Euroopan komission ehdotukset vastaan hyvin tyytyväisenä .
Komission asiakirjassa pyritään keskittymään niihin aloitteisiin , joihin olisi ryhdyttävä koko yhteisössä , ja erityisesti niihin , joihin olisi ryhdyttävä tutkimuksen ja kehityksen viidennen puiteohjelman kautta , mitä luonnollisesti kannatan .
Tulevina vuosina pyritään siihen , että naisten osuus lisääntyisi tutkimuksen ja kehityksen viidennessä puiteohjelmassa 40 prosenttiin Marie Curie -apurahojen saajista mitattuna , sekä lisäksi neuvoa-antavissa ryhmissä ja arviointiryhmissä .
Jotta näin tapahtuisi , keskustelua ja kokemusten vaihtoa on edistettävä eri jäsenvaltioiden välillä , tutkimuksen ja kehityksen viidennessä puiteohjelmassa on luotava koordinointijärjestely sellaisen " Naiset ja tiede " -valvontajärjestelmän käynnistämiseksi , jonka tehtävänä on tutkimuksen ja kehityksen viidennen puiteohjelman toteuttamisen yhteydessä kerätä naisten osallistumista tutkimustoimintaan kuvaavia tilastotietoja ja toimittaa ne eteenpäin .
Lisäksi olen esittelijän tavoin samaa mieltä siitä , että on tutkittava syitä siihen , että ero on niin suuri tieteellisen loppututkinnon suorittaneiden naisten ja niiden naisten välillä , jotka ryhtyvät harjoittamaan näillä aloilla tieteellistä tutkimusta .
Naisten etenemistä vaikeuttavien seikkojen tarkempi selvittäminen auttaa laatimaan strategiaa näiden esteiden poistamiseksi .
Meidän on saatava tiedenaisten jo toimivat laajat verkostot mukaan ja saatava heidät auttamaan yhteisen tutkimuspolitiikan laatimisessa .
Euroopan parlamentti aikoo seurata tarkasti tutkimuksen ja kehityksen viidennen puiteohjelman toteuttamista naisten osuuden lisäämisen ja kyseisen puiteohjelman suuntaa-antavien ajatusten laatimisen osalta .
Mitä tulee tieteeseen , tutkimukseen ja kaikkiin muihin Euroopan unionin politiikkoihin , meidän on otettava sukupuolinäkökulma mukaan , jotta voimme päästä eroon siitä rakenteellisesta syrjinnästä , joka estää naisia osallistumasta yhtäläisesti työmarkkinoihin . .
( FR ) Euroopan komissio on tiedonannossaan " Naiset ja tiede " ilmoittanut meille hienosta aikomuksestaan saada naiset mukaan rikastamaan eurooppalaista tutkimusta .
Se on hyvä asia , ja olemme siitä iloisia .
Liian harvat naiset ovat siis Euroopan unionissa mukana tutkimustoiminnassa .
Tiedämme , ettemme voi muuttaa tätä naisten aliedustusta tieteen alalla muulla kuin sellaisella opinnonohjauspolitiikalla , jolla järjestelmällisesti kannustetaan nuoria tyttöjä valitsemaan monipuolisesti eri ammattialoja , ja kun he ovat saaneet tutkintotodistuksensa , voimme ryhtyä tukitoimiin ammatillisella puolella .
Näin ollen eräät kollegat ovat ilmeisen kuohuksissa , koska hyväksymässämme komission naisten oikeuksia koskevassa mietinnössä on yksi hämmennystä herättävä kohta , jonka eräät ovat tulkinneet niin , että se tarkoittaa 40 prosentin naiskiintiötä unionin tutkimustoimintaan .
Siitä ei tietenkään ole kyse , sillä tällainen kiintiö olisi epärealistinen .
Mietinnössä ei sitä paitsi mainita , missä ajassa tällaiseen kiintiöön olisi päästävä .
Mielten tyynnyttämiseksi ja kollegojen rauhoittamiseksi olen esittänyt päätöslauselmaan tarkistuksen , jolla toteamme komission sitoutuvan tiedonannossaan merkittäviin ponnisteluihin naisten osallistumisen lisäämiseksi yhteisön tutkimusohjelmissa , mikä on joka tapauksessa kiitettävä tavoite .
Ja miksi meidän ei olisi pantava merkille sitä , että komissio on sanatarkasti kirjoittanut pitävänsä olennaisen tärkeänä sitä , että pyritään 40 prosentin vähimmäismäärään naisten osallistumisessa kaikilla tutkimusohjelmien toteuttamisen ja hoidon tasoilla .
Kyseessä ei ole kiintiö !
Komissiohan vain tekee selväksi erittäin oikeutetut pyrkimyksensä , jotka koskevat komission omia ohjelmia , eivät jäsenvaltioiden ohjelmia .
Jäsenvaltiot voisivat kuitenkin kerrankin hyvästä syystä ottaa esimerkkiä komissiosta ja ryhtyä samoihin ponnisteluihin omassa tutkimusohjelmassaan .
Tämä tulkoon selväksi ! .
( FR ) On hyvä asia , että on päästy aika laajaan yksimielisyyteen McNallyn mietinnöstä aloitetussa keskustelussa .
Tällä mietinnöllähän pyritään lisäämään naisten osuutta tutkimus- ja tiedealan ammateissa ja helpottamaan naisten pääsyä alalle .
Tällä alalla olisi todellakin suotavaa , että yhtäläiset mahdollisuudet toteutuisivat paremmin arkitodellisuudessa , ja olisin vain iloinen , jos sovellettaisiin sellaista politiikkaa , jolla edistettäisiin naisten oikeutettujen pyrkimysten toteutumista , eli sitä , että naisilla olisi yhtäläinen pääsy tieteellisiin opintoihin ja vastuullisiin virkoihin , joissa heidän aikaansaannoksensa ja kykynsä pääsisivät todella oikeuksiinsa , ja että voitaisiin todeta , että on ryhdytty nopeisiin lisätoimiin naisten perhe-elämän ja ammattiuran yhteensovittamisen helpottamiseksi .
Kuitenkin tällaisen tarpeelliseksi katsottavan realistisen ja käytännönläheisen politiikan , jonka on liityttävä kiistatta epätasa-arvoa aiheuttaviksi todettujen konkreettisten esteiden poistamiseen , on meidän kannaltamme ehdottomasti lähdettävä täydentävyyden periaatteesta , jolla vapaaehtoisuuteen perustuvaa politiikkaa ainoastaan voidaan tässä asiassa tehdä .
Meidän pohdiskelumme ja tulevat toimemme on kohdennettava juuri sellaisten arvojen edistämiseen , joissa todella kunnioitettaisiin erilaisuutta , eikä lähtökohtana saisi olla sukupuolten tasa-arvoisuuden väittämä , johon liittyy sisäisiä ristiriitoja : mikään ei missään nimessä oikeuta turvautumista helppoon kvantitatiiviseen kiintiöpolitiikkaan , joka on UEN-ryhmän jäsenille erityisen läheisen kansalaisuus-käsitteen vastainen ja jolla olisi luultavasti päinvastainen vaikutus kuin mihin McNallyn mietinnössä pyritään , eli että naiset olisivat mukana tiede- ja tutkimusalan ammateissa ansioidensa mukaisesti .
Jos naisille annetaan mahdollisuus osoittaa todelliset kykynsä ja jos poistetaan mahdollisimman monet naisten erityistilanteen aiheuttamista esteistä , eikä katsota asiaa konfliktina , jossa naiset muka vastustavat miesten etuoikeuksia , naiset osoittavat kyllä pyrkivänsä edistämään ammatillisen uransa avautumista ja onnistuvat kyllä muuttamaan sitä tilannetta , joka on edelleen heille epäedullinen .
Koska Euroopan parlamentti päätti hyväksyä tekstin , jossa nimenomaan viitataan kiintiöpolitiikkaan , jota lausunnossani yritin vastustaa painokkaasti , ja huolimatta siitä , että hyväksyn suurimmaksi osaksi yleiset suuntaviivat , en voinut muuta kuin pidättyä äänestämästä McNallyn mietinnöstä .
Florenzin suositus toiseen käsittelyyn ( A5-0006 / 2000 ) Arvoisa puhemies , hyvät naiset ja herrat , hyvät kollegat , sovimme tänään toisessa käsittelyssä romuautodirektiiviä koskevista tarkistuksista .
Vastustin koko direktiiviä , myös sen vuoksi , että 12 artiklaa koskeva tarkistusehdotus 34 ja 5 / 4 artiklaa koskevat tarkistusehdotukset eivät saaneet parlamentissa riittävää enemmistöä .
Tulen maasta , jossa valmistetaan puolet EU : n autokannasta , ja juuri vanhojen autojen kustannuksitta tapahtuva palautus aiheuttaa kustannuksia , eikä sitä voi hyväksyä .
Minun mielestäni myös työmarkkinat kärsivät huomattavasti näistä kustannuksista , jotka koituvat näiden yritysten maksettavaksi .
Se ei voi olla hyvä asia Euroopan unionissa , jossa ajatellaan jatkuvasti työllisyyttä .
Olen sitä mieltä , että se on paha puute eikä sovi periaatteessa oikeusjärjestelmäämmekään .
Sen vuoksi tätä direktiiviä ei voi mielestäni hyväksyä tässä muodossa .
Arvoisa puhemies , haluaisin käyttää Florenzin mietintöön liittyvän puheenvuoron .
Olen sitä mieltä , että äänestys osoitti , että neuvoston yhteistä kantaa tosin lievennettiin , mutta että suuret ryhmät ennen kaikkea suurten ryhmien saksalaiset edustajat eivät jumalan kiitos onnistuneet tuhoamaan direktiivin ydintä , nimittäin valmistajan vastuuta .
Tehokkaan ekologisen materiaalivirtapolitiikan heikentäminen valitettavasti onnistui , nimittäin vaatimalla sellaisten aineiden vaarojen pakollista arviointia , joiden terveydelle haitallinen vaikutus on tunnettu oikeastaan jo vuosia .
Me tiedämme , että lyijy , elohopea , kadmium ja kuusiarvoinen kromi ovat erittäin myrkyllisiä ja erittäin vaarallisia terveydelle , ja monissa yhteisön direktiiveissä on onnistuttu rajoittamaan niiden käyttöä arvioimatta niiden vaaroja .
Tässä asiassa Euroopan parlamentti valitettavasti taipui teollisuuden etujen edessä .
Olen kuitenkin erittäin iloinen siitä , että täällä ei saatu enemmistöä Florenzin , Langen ja muiden tarkistusten taakse , jotka todella yrittivät poistaa valmistajan vastuun ja jättää romuajoneuvojen ympäristöystävällisestä purkamisesta syntyvien kustannusten maksamisen vain kuluttajille .
Pidin tuota yritystä erittäin häpeällisenä ja olen iloinen siitä , että se ei onnistunut , että ison jäsenvaltion hallituksen ja isosta jäsenvaltiosta tulevien parlamentin jäsenten yritys hallita Euroopan parlamentin äänestyskäyttäytymistä oman maansa teollisuuden etujen vuoksi ei saanut täällä enemmistöä taakseen .
Arvoisa puhemies , vaikka olenkin viettänyt suurimman osan elämästäni nopeissa autoissa , olen samaa mieltä kollegani Florenzin kanssa siitä , että romuautodirektiivissä on tuotava selvästi esille , että museoautot eivät kuulu direktiivin piiriin .
Nämä hienot autot eivät ole jätettä .
Siksi äänestin tarkistuksien puolesta .
Museoautojen ikää ei tule myöskään määritellä , koska kansallisissa säädöksissä on hyvin suuria eroja .
Näin historiallisesti arvokkaat ajoneuvot saadaan säilymään tuleville sukupolville .
Emme voi myöskään unohtaa vanhojen autojen harrastajia , joita pelkästään Suomessa on yli 50 000 .
He tekevät hiljaista , mutta hyvin arvokasta kulttuurihistoriallista työtä .
Tämän asian käsittely parlamentissa on ollut vähintään sekava .
Täysistunnossa ennen äänestystä on esitetty sellaisia uusia tarkistusehdotuksia , jotka on jo hylätty valiokunnan äänestyksessä .
Tässä vallitsevassa ristiriitaisessa tilanteessa olemme sitä mieltä , että neuvoston muotoilut ovat parhaita .
Tarvitsemme direktiivin tälle alueelle ja siksi haluamme välttää monimutkaisen sovittelumenettelyn .
Romuajoneuvoja koskevasta direktiivistä tulee esimerkki tulevalle lainsäädännölle .
Siksi on tärkeää , että tuottajan vastuu on selvä ; sitä ei saa mitenkään vaarantaa .
Parlamentti käsittelee tänään viimeistä kertaa tätä asiakirjaa , joka koskee romuajoneuvoja ja niiden kohtaloa : romuttamista , joka on ympäristön kannalta kiitettävä aikomus .
Tässä tekstissä on kuitenkin kaksi asiaa , joihin on ehdottomasti kiinnitettävä huomiota .
Ensinnäkin romuttamisesta maksettavat korvaukset .
Meidän on huolehdittava siitä , että maksaja ei ole aina sama henkilö , eli siis auton omistaja .
Hän maksaa jo riittävästi veroja autostaan , joka on taloudelliselta kannalta vain pohjaton rahareikä .
Aivan äskettäin olemme voineet puhua saastuttaja maksaa -periaatteesta , joten soveltakaamme sitä järkevästi ja rauhallisesti , ilman ideologiaa ja pitämällä päämäärä mielessämme .
Toinen tärkeä asia , joka täytyy sisällyttää tähän tekstiin , on se , että sellaiset autot , joilla on keräilyarvoa , jätetään selkeästi sen soveltamisalan ulkopuolelle .
Voidaan tietysti sanoa , että tätä ei ole tarpeen kirjata tekstiin , sillä se on itsestään selvää , mutta itse kuitenkin haluan , että tämä myös kirjataan siihen , sillä on todella tärkeää , että hyväksytään vain selkeitä tekstejä .
Äänestäkäämme siis näiden tarkistusten puolesta , jotta voimme suojella näitä autoteollisuuden aarteita .
Nämä vanhat ajoneuvot ovat todisteita sellaisesta kulttuurista ja sellaisesta intohimoisesta harrastukseesta , jolle on annettava tunnustusta ja jota on kunnioitettava Euroopassa , ettei omaleimaisuutemme pääsisi heikkenemään .
Tästä on runsaasti esimerkkejä yhteisön teksteissä , joiden perusteella voidaan nähdä , miten epämääräisyys ja epätäsmällisyys edesauttavat suurten kiistojen ja väittelyjen syntymistä .
Mainitsen esimerkkeinä vain direktiivit numero 79 / 409 ja 92 / 43 .
Tekstien täsmällisyyys merkitsee varmuutta ja oikeusturvaa niille , jotka soveltavat tätä tekstiä päivittäin tai joille sillä on merkitystä päivittäisessä elämässä .
Euroopan parlamentin jäsenten tehtävä ei ole luoda ristiriitoja tai järjestää oikeusjuttuja , olivatpa nämä jäsenet sitten keitä tahansa , koska silloin he eivät täyttäisi tehtäväänsä .
Sen sijaan on hyväksyttävä sellaisia tekstejä , jotka ovat selkeitä , jotta kiistoja syntyisi mahdollisimman vähän . .
( NL ) Se , että Florenzin mietintö on nostanut niin paljon hälyä , näkyy siitä että sekä teollisuus että ympäristöliike ovat käynnistäneet vahvan edunvalvontakoneiston .
Olen pahoillani siitä , että valmistajat ovat pommittaneet kovasti Euroopan parlamenttia ja neuvostoa perusteluilla , jotka eivät toimi tai ovat vääriä .
Uskallan sanoa tämän , koska näin vaivaa ja kävin myös itse paikalla hankkimassa tietoja muun muassa romuttamoista , jotka jo hoitavat menestyksekkäästi autonosien kierrätystä .
Siellä minulle tehtiin selväksi , että esimerkiksi vaarallisuuteen liittyvät perustelut ovat järjettömiä .
Autoalan edunvalvojat eivät ole onnistuneet tänään , ja olen iloinen siitä .
Direktiivi jää entiselleen .
Uskon , että pääsemme sovittelussa erinomaiseen tulokseen ja että panostus parempaan elinympäristöön voittaa teollisuuden järjettömät vaatimukset . .
( EN ) Puolueeni vastusti tätä toimenpidettä ja ehdotettuja tarkistuksia .
Harvat asiat ovat elämässä yhtä varmoja kuin verot , kuolema ja saastuminen .
Aivan varmoja ovat kuitenkin myös EU : n ympäristödirektiivit , joiden tarkoitusperät ovat kiitettävät mutta jotka jäävät itse asiassa kauas niissä asetetuista tavoitteista .
Saastuminen on niin kuin synti , me kaikki vastustamme sitä , mutta se ei suinkaan tarkoita , että vain siksi , että tätä epäkohtaa varten ehdotetaan jotakin toimenpidettä , sen on välttämättä oltava hyvä .
Itse asiassa tämä direktiivi , kuten niin monet muut ympäristöasioita käsittelevät direktiivit , ei ole hyvä .
Kuten niin usein tapahtuu , siinä pyritään selvittämään ongelma luomalla jälleen yksi valtava byrokraattinen rakenne , joka vain tuo lisää työpaikkoja virkamiehille ja maksaa moottoriajoneuvoteollisuudelle ja kuluttajille paljon rahaa .
Se nimenomaan ei ratkaise ongelmaa - se ampuu hyttystä valtavalla tykillä eikä osu .
Ei kukaan , oma puolueeni kaikkein vähiten , voi väittää , etteikö kierrättämistä pitäisi edistää , mutta siihen päästään parhaiten työskentelemällä yhdessä markkinoiden kanssa , ei luomalla jälleen yhtä byrokraattista epäsikiötä .
Voimmekin edistää kierrättämistä paljon paremmin verottamalla niitä valmistajia , jotka eivät lisää kierrätetyn materiaalin osuutta ajoneuvoissaan , kannustamalla yksityissektorin kierrätysyrityksiä , ottamalla käyttöön verohelpotuksia ja tukemalla ympäristövaatimusten mukaisuutta ja suosimalla kierrätettyjen materiaalien käyttöä .
Nämä ovat toki sellaisia alueita , joilla EU : lla ei ole toimivaltaa , eikä sillä pidäkään olla .
Sen ei kuitenkaan pitäisi näiden toimivaltuuksien puuttuessa pyrkiä korvaamaan vähemmän tehokasta toimenpidettä .
Sen sijasta sen pitäisi antaa jäsenvaltioiden kehittää omat järjestelmänsä ja välttää taipumusta puuttua asioihin siellä , missä sitä ei kaivata ja missä se ei voi saada aikaan mitään hyvää .
Bergerin mietintö ( A5-0007 / 2000 ) Direktiiviehdotuksella pyritään luomaan edellytykset kolmansien maiden kansalaisten lähettämiselle palkattuina työntekijöinä rajat ylittävän palvelujen tarjoamisen puitteissa .
Asia on niin , että jossakin jäsenvaltiossa laillisesti oleskelevat kolmansien maiden kansalaiset eivät nauti vapaata liikkumisoikeutta Euroopan unionissa .
Tähän saakka yhteisön ulkopuolisten työntekijöiden vapaa liikkuminen Euroopan unionissa on ollut varsin rajoitettua .
On siis myönteistä , että työntekijöiden liikkumista Euroopan unionissa helpotetaan myös kolmansien maiden kansalaisten osalta .
Direktiiviehdotuksessa pyritään kuitenkin vain sallimaan näiden kansalaisten siirtyminen toiseen jäsenvaltioon , kun heidät lähettävä työnantaja on sijoittautunut siihen maahan , jossa kansalainen oleskelee pysyvästi , minkä takia liikkumismahdollisuus rajoittuu lähettämisen kestoon ja vain siihen jäsenvaltioon , johon kansalainen lähetettiin .
Tämä merkitsee sitä , että tämän ehdotuksen pääasiallisena pyrkimyksenä ei ole ratkaista näiden työntekijöiden liikkumiseen liittyvää ongelmaa vaan ainoastaan luoda paremmat edellytykset palveluja tarjoaville yrityksille .
Toisaalta Bergerin mietinnössä esitetään menettelyjen yksinkertaistamiseen vedoten erittäin arveluttavia tarkistuksia , joista esimerkkinä on sellaisen yhteisen tiedotusjärjestelmän luominen , jonka avulla päästään käsiksi minkä tahansa jäsenvaltion viranomaisen myöntämiin kortteihin .
Bergerin mietintö ( A5-0007 / 2000 ) ja mietintö ( A5-0012 / 2000 ) .
( FR ) Otan erittäin tyytyväisenä vastaan nämä kaksi direktiiviehdotusta , joilla pyritään helpottamaan kolmansien maiden kansalaisia olevien työntekijöiden vapaata liikkuvuutta ja samalla helpottamaan palvelujen vapaata tarjoamista .
Olennaista näissä ehdotuksissa on palvelujen tarjoamisen EY-kortin käyttöön ottaminen , jonka avulla on mahdollista , että tulevaisuudessa noin 5 miljoonaa Euroopan unionin jäsenvaltiossa laillisesti oleskelevaa kolmannen maan kansalaista voi tarjota palveluja toisissa jäsenvaltioissa , mitä monet sellaiset ongelmat kuin viisumin ja työluvan saaminen nykyään vaikeuttavat .
Ensimmäinen direktiiviehdotus antaa johonkin jäsenvaltioon asettuneille yrityksille , joilla on työntekijöinään kolmannesta maasta peräisin olevia kansalaisia , luvan lähettää nämä palkatut työntekijänsä määräajaksi toiseen jäsenvaltioon , jotta he voivat siellä tarjota palvelujaan .
Näissä määräyksissä on kyse siitä , että työnantaja voi yksinkertaisesti hakea palvelujen tarjoamisen EY-korttia kullekin työntekijälleen .
Tästä seuraa , että työntekijän on oleskeltava laillisesti jossakin jäsenvaltiossa ja hänen on kuuluttava sosiaaliturvajärjestelmään , jotta hänelle voidaan myöntää tällainen kortti .
Toisessa ehdotuksessa myönnetään samat oikeudet niille kolmansien maiden kansalaisille , jotka ovat itsenäisiä ammatinharjoittajia .
Vaikka perusasioissa kannatankin Euroopan komission ehdotuksia , on totta , että jotkin määräykset voivat aiheuttaa epäselvyyksiä .
Siksi äänestän esittelijän ehdottamien tarkistusten puolesta .
Niiden avulla määräykset saadaan selvemmiksi ja kaikenlaista väärinkäyttöä voidaan ehkäistä !
Joillakin tarkistuksilla pyritään yksinkertaistamaan hallinnollisia menettelyjä , esimerkiksi valtuuttamalla jäsenvaltiot määräämään halutessaan korttien myöntämisen vain yhden viranomaisen vastuulle .
Tällainen muutos olisi minusta välttämätön uusien määräysten asianmukaista soveltamista liian usein jarruttavan hallinnollisen raskauden välttämiseksi .
En voi siis muuta kuin olla iloinen näin muutettujen tarkistusten hyväksymisestä ; ei todellakaan pitäisi sallia yhtään kauemmin sitä , että laillisesti Euroopan unionissa oleskelevat henkilöt joutuvat kohtaamaan näin monia vaikeuksia .
Tämä on vastoin unionimme perussopimuksiin kirjattua perusluonteista syrjimättömyysperiaatetta .
Marinhon mietintö ( A5-0003 / 2000 ) : Suhtaudumme neuvoston muutosehdotuksiin erittäin suurella varauksella .
Miten on selitettävissä se , että ylikuormitetun ensimmäisen asteen tuomioistuimen tuomarien määrää halutaan lisätä , ja samanaikaisesti kuitenkin ehdotetaan , että tuomioistuimen toimivaltuuksia laajennettaisiin .
Toinen ehdotus todellisuudessa mitätöi ensimmäisen ehdotuksen vaikutukset .
Jotkut varmaan sanovat , että mikään ei ole täydellistä , mutta pieni muistutus menneistä tapahtumista auttaa teitä varmaan ymmärtämään paremmin varauksellista suhtautumistamme : 1. tammikuuta 1995 neuvosto otti uudelleen esille tuomarien lukumäärän lisäämisen , joka sisällytettiin 24. kesäkuuta 1994 liittymistä koskevan sopimuksen 17 artiklaan .
Jo toukokuussa 1995 Amsterdamin sopimuksen valmisteluvaiheessa ensimmäisen asteen tuomioistuin , joka oli huolissaan valitusten määrän jatkuvasta kasvamisesta , korosti tarvetta ryhtyä toimiin , sillä muutoin tuomioistuin ei pian olisi enää pystynyt toteuttamaan parhaansa mukaan oikeudenkäytön moitteettoman hallinnon periaatetta eikä huolehtimaan siitä tehtävästä , joka sille oli annettu , koska olosuhteet olivat sellaiset , jotka olisivat voineet vaarantaa tuomiovallan piiriin kuuluvien suojelemisen .
Mitä sitten tehtiin Amsterdamissa ?
Tämän osalta ei mitään , päinvastoin lisättiin taakkaa laajentamalla yhteisön tuomioistuinten toimivaltaa kolmannen pilarin asioissa .
Sitä paitsi te varmaan myönnätte , että parlamentin hyväksymät tekstit nojautuvat aina yhteisön lainsäädäntöön , myös tekeillä olevan perusoikeuskirjan osalta .
Ensimmäisen asteen tuomioistuimen tuomarien lisääminen 15 tuomarista 21 : een ja äskettäin tuomioistuimelle annettu mahdollisuus toimia tietyissä tapauksissa yhden tuomarin kokoonpanossa eivät ole ratkaisuja , vaan ainoastaan syöttejä , joihin on vastahakoisesti tartuttu ja jotka ovat osoituksena siitä , että asiat on tiedostettu myöhäisessä vaiheessa .
Nämä ehdotukset eivät siis vastaa tavoitteita , vaan ne merkitsevät ratkaisujen siirtämistä , mikä edellyttäisi sitä , että tietyn ajan kuluttua tuomarien määrää pitäisi nostaa useisiin satoihin .
Emme voi suostua tähän , sillä ajautuminen tällaiseen tuomarien Eurooppaan vahingoittaisi jäsenvaltioittemme demokratiaa .
Näyttää siis tulleen aika ryhtyä pohtimaan perusteellisesti , miten yhteisön oikeusjärjestelmä voidaan panna järjestykseen ja miten voidaan varmistaa tuomioistuimen laadukas toiminta .
Tätä kysymystä ei voida erottaa siitä meneillään olevasta keskustelusta , joka koskee säädösten hierarkiaa ja toissijaisuusperiaatteen parempaa soveltamista .
Eikö tuleva hallitustenvälinen konferenssi ole paras mahdollinen tilaisuus tähän tarkoitukseen ?
Dimitrakopoulosin ja Leinenin mietintö ( A5-0018 / 2000 ) .
( SV ) Lähestyvän hallitustenvälisen konferenssin tehtävä on uudistaa EU : ta ennen uusien jäsenvaltioiden vastaanottamista .
Tuemme siksi tietenkin sitä , että Euroopan parlamentti näyttää nyt virallisesti vihreää valoa hallitustenvälisen konferenssin aloittamiselle .
Olemme kuitenkin sitä mieltä , että hallitustenvälisen konferenssin on rajoituttava kysymyksiin , jotka ovat välttämättömiä , jotta laajentuminen voitaisiin toteuttaa .
Tätä korostimme myös marraskuussa 1999 ja siksi haluamme viitata marraskuun 18. päivänä 1999 antamaamme äänestysselitykseen . .
( FR ) Euroopan parlamentti kehottaa äsken hyväksymässään seuraavan hallitustenvälisen konferenssin aloittamista koskevassa lausunnossa ryhtymään perussopimusten uudistamisprosessiin .
Tämä pyrkimys kahlita kansakuntia kansallisia lakeja painavammalla tekstillä ilmeni myös sen ryhmän ensimmäisissä kokouksissa , jonka tehtävänä on laatia niin sanottu perusoikeuskirja , joka on todellisuudessa valepukuinen perustuslaki .
Tämä halu näkyy lisäksi Euroopan parlamentin tämänpäiväisissä käsittämättömissä pyrkimyksissä kumota päätöslauselmalla Itävallan vapaiden vaalien tulos .
Tämä sama pyrkimys tehdä kansakunnista pelkkiä alisteisia hallinnollisia alueita näkyy myös komission hallitustenvälistä konferenssia varten laatiman lausunnon kaikilta tekstisivuilta .
Johtava ajatus on tehdä äänestyksistä määräenemmistöperusteisia ja muuttaa samalla määräenemmistön luonnetta tekemällä se valtioiden ja kansojen kohdalla kahden yksinkertaisen enemmistön säännön mukaiseksi , jotta komission liikkumavaraa voitaisiin lisätä ja vähemmistönä olevien valtioiden liikkumavaraa vähentää .
Ranskalaisia varmaan kiinnostaa saada tietää muuten sekin , että komissio vaatii Amsterdamin sopimuksen 67 artiklan muuttamista , jotta siihen voitaisiin kirjata sekä enemmistöpäätökset että parlamentin kanssa noudatettava yhteispäätösmenettely .
Muistamme hyvin , että tässä artiklassa , joka koski maahanmuuttopolitiikan siirtämistä yhteisön haltuun , määrättiin , että päätökset tehtäisiin neuvostossa viiden vuoden ajan yksimielisesti ja sen jälkeen harkittaisiin , muutettaisiinko järjestelmää mahdollisesti .
Sekä Ranskan kansalliskokouksessa että senaatissa jäsenille vakuuteltiin sopimusta vahvistettaessa , että joka tapauksessa neuvosto voisi vapaasti valita ja pitää kiinni yksimielisyydestä .
Tällä hetkellä tämä sama unioniasioista vastannut ministeri , komission jäsen Barnier , joka valmisteli Amsterdamin sopimusta ja josta tuli sillä välin Euroopan komission jäsen , ehdottaa , että seuraavassa hallitustenvälisessä konferenssissa päätettäisiin , että neuvosto toimii näissä asioissa enemmistöpäätösten pohjalta .
Tällaisen koneiston pyöriin sitä joutuu jatkuvasti , kun on mukana Euroopan yhdentymisessä Brysselin toimielinten kanssa .
Ranskalaisten on oltava varsin tietoisia siitä , että näiden toimien tavoitteena ei ole ainoastaan hävittää heidän maansa merkitystä vastuullisena päätöstentekijänä , vaan kaiken lisäksi heidän suostumuksensa saamiseen aiotaan pyrkiä keinoja kaihtamatta .
Jos maat antavat periksi , ne ovat hukassa .
Mailta ollaan nimittäin yksi kerrallaan viemässä keinoja puolustautua . .
( DA ) Tanskalaiset sosiaalidemokraatit ovat tänään vastustaneet mietintöä , jossa käsitellään hallitustenvälisen konferenssin koolle kutsumista .
Meidän kannaltamme on ratkaisevaa , että tämä hallitustenvälinen konferenssi voidaan saada päätökseen ennen vuoden 2000 loppua , jotta EU : n laajentumisen esteenä ei olisi muodollisia seikkoja kuten äänten painotus ministerineuvostossa tai komission ja Euroopan parlamentin kokoonpano .
Olemmekin sen vuoksi erittäin tyytyväisiä joulukuussa pidetyssä Helsingin huippukokouksen päätöksiin .
Jos esityslistaa laajennetaan nyt liian kunnianhimoisesti , koko laajentumisprosessin tulevaisuus voi vaarantua .
Sitä emme halua - ja sen vuoksi olemme vastustaneet mietintöä .
Olemme kuitenkin aivan samaa mieltä kollegojemme kanssa hallitustenvälisen konferenssin työskentelytapojen avoimuuden tarpeellisuudesta , jotta unionin kansalaiset olisivat tietoisia työskentelyn edistymisestä . .
( SV ) Olemme tyytyväisiä siihen , että hallitustenväliselle konferenssille laadittiin Helsingin huippukokouksessa rajoitettu asialista .
Myös mahdollisten tulevien jäsenvaltioiden pitää olla mukana muodostamassa tulevaisuuden EU : ta ja vaikuttaa siihen .
Euroopan parlamentin vaalit 1999 osoittivat selvästi , että kansalaiset eivät seuraa mukana Brysselistä johdettavaa liittovaltiomuotoista EU : ta koskevissa ajatuskuluissa . .
( FR ) Kun seuraava hallitustenvälinen konferenssi käynnistyy , Euroopan unionin muutosprosessi on jälleen ajankohtainen .
Jälleen kerran valtioiden ja hallitusten päämiehet tulevat yksinomaisesti hallitsemaan keskustelua .
Tämä tarkoittaa sitä , että 15 ihmistä aikoo keskustella ja päättää suljetuin ovin yli 350 miljoonan ihmisen kohtalosta .
Siksi on helppo ymmärtää kansan olematon kiinnostus tällaiseen Euroopan rakentamiseen , jota tehdään heidän selkänsä takana ja jossa ei nähdä heidän arkisia huoliaan .
Riittää , kun katsoo hallitustenvälisen konferenssin esityslistaa : toimielimet , laajentuminen ja itsenäinen puolustus .
Todellisuudessa on kyse toimeenpanovallan vahvistamisesta , Itä-Euroopan maiden liittämisestä liberalistiseen rintamaan ja Euroopan militarisoimisesta lisäämällä huomattavasti sotilaallisia menoja .
Sosiaalinen Eurooppa , jota Euroopan unioni on mainostanut , on kerta kaikkiaan hävinnyt esityslistalta .
Tällä onnistutaan ainoastaan oikeuttamaan Euroopan laajuinen vastarintaliikkeiden kehittyminen niiden piirissä , jotka ovat huolissaan sellaisen sosiaalisen peruskirjan asettamisesta , jolla ylhäältä käsin yhdenmukaistettaisiin työntekijöiden tärkeimmät vaatimukset .
Tämän vuoksi äänestän mietintöä vastaan .
Äänestin päätöslauselman puolesta , jossa parlamentti antaa hyväksyntänsä HVK : n koollekutsumiselle .
Siinä nimittäin vahvistetaan parlamentin suuren enemmistön tuella puheenjohtajavaltio Portugalin filosofia , jonka mukaan HVK : n asialistalla pitäisi käsitellä muitakin kuin puhtaasti suurten ja pienten jäsenvaltioiden välisen vallanjaon tasapainottamiseen liittyviä aiheita , kuten Helsingin Eurooppa-neuvoston päätelmissä alun perin sanotaan .
Valitettavasti Euroopan unionista tehdyn sopimuksen tulevaa muuttamista koskevissa päätöslauselmissa käsitellyissä aiheissa ei ole toistaiseksi mainittu lainkaan tarvetta tarkistaa 7 artiklaa , joka koskee jonkin jäsenvaltion oikeuksien pidättämistä , jos se rikkoo vakavasti ja jatkuvasti 6 artiklassa säädettyjä unionin perusperiaatteita .
Kuten nykyinen kriisi Itävallan kanssa osoittaa , unionilla on oikeus puolustautua .
Perustamissopimuksessa olevat oikeudelliset mekanismit ovat kuitenkin heikkoja , niitä on vaikea soveltaa poliittisesti ja oikeudellisesti , niissä ei luokitella toimielinten toimivaltuuksia , eivätkä ne takaa oikeuskäsittelyä niinkin tärkeälle prosessille kuin tuomitseminen , jonkin jäsenvaltion oikeuksien pidättäminen .
Sen vuoksi katson , että tämä aihe täytyy kiireellisesti ottaa HVK : n esityslistalle , ja näin vain yksi suuri muutos on perusteltu .
Ne keskeiset kysymykset , joita mielestämme tällä hetkellä liittyy perussopimusten muuttamista käsittelevän hallitustenvälisen konferenssin koollekutsumiseen , ovat selvästi suurempia kuin täällä syntynyt kiista konferenssin esityslistan laajuudesta .
Kiista koskee sitä , onko mahdollista ehdottaa uusien aiheiden sisällyttämistä esityslistalle vai ei , tai edelleen sitä , missä määrin EP voi osallistua siihen .
Olennaisia kysymyksiä ovat mielestämme HVK : n ajankohtaisuus ja tavoitteet ja myös ne asiat , joista siellä varmasti kiistellään .
Epäilemme konferenssin ajankohtaisuutta , koska pelkäämme näköpiirissä olevia tavoitteita , jotka eivät kenties liity tulevan laajentumisen valmisteluun , josta aina puhutaan .
Se paljastaa jotakin erityisesti niistä asioista , joihin pyritään , varsinkin Amsterdamissa ratkaisematta jääneiden kysymysten osalta - jotka antavat aihetta epäillä tulevien hallintokoneistojen muodostumista , mitä on mahdoton hyväksyä - mutta myös toiseen ja kolmanteen pilariin liittyvien kysymysten osalta , jotka liittyvät lähinnä Euroopan unionin ei-toivottavaan militarisoitumiseen .
Nämä ovat joitakin niistä perimmäisistä syistä , joiden takia emme ole samaa mieltä päätöslauselmaesityksen sisällöstä , vaikka arvostankin sitä . .
( EN ) Euroopan parlamentin Labour-puolue on pidättäytynyt Leinenin ja Dimitrakopoulousin mietinnön lopullisesta äänestyksestä .
Teksti on liian kunnianhimoinen , ja Ison-Britannian Labour-puoluetta edustavat parlamentin jäsenet katsovat , että HVK : ssa pitäisi pääasiassa käsitellä Amsterdamissa ratkaisematta jääneitä asioita , jotta voimme valmistella laajentumista , eikä mennä niiden ulkopuolelle .
Uudistukseen liittyy paljon keskeneräistä työtä , ja sen täytyy nyt olla ensisijainen asia , jotta voimme vahvistaa ja lujittaa EU : n toimielimiä .
Asialistan laajentaminen ja perussopimusten jyrkkä muuttaminen voisivat horjuttaa niitä .
Keskeinen tekijä tässä muutetussa tekstissä on vaatimus , jonka mukaan perusoikeuskirja tulee sisällyttää perussopimuksiin .
Tämä merkitsisi mielestämme monimutkaista lainsäädäntötaakkaa , ja olisikin suotavampaa laatia poliittinen ja toteava peruskirja , jossa kansalaisille selvitetään heidän nykyiset oikeutensa .
Ensisijaisia asioitamme ( toisin sanoen ratkaisematta jääneitä asioita ) ovat välttämättä : komission jäsenten lukumäärä ja tehtävät äänten painotus neuvostossa määräenemmistöäänestyksen ulottaminen sinne , missä se hyödyttää Yhdistynyttä kuningaskuntaa ja Eurooppaa ( mutta ei perustamissopimusten muuttamiseen , puolustusasioihin , rajavalvontaan tai verotukseen ) , ja yhteispäätöksen ulottaminen sinne , minne määräenemmistöäänestys ulotetaan Tämän lisäksi olemme huolissamme siitä , että " joustavuutta " tai tiiviimpää yhteistyötä koskeva ehdotus ei ole nyt aiheellinen .
Amsterdamin määräyksiä ei juurikaan ole kokeiltu käytännössä , ja se , että opt out -maille annetaan lisää liikkumavaraa , saattaisi heikentää EU : ta aikana , jolloin suunnitellaan laajentumista ja hakijavaltioita pyydetään sitoutumaan yhtenäismarkkinoihin ja muuhun unionin lainsäädäntöön . .
( SV ) Kehitykseen vaikuttamiseksi on Euroopan parlamentin omaksuttava rakentavampi asenne hallitustenvälisen konferenssin asialistaan kuin tässä päätöslauselmassa , jossa keskitytään aivan liikaa Eurooppa-neuvoston Helsingissä joulukuussa 1999 tekemiin päätöksiin kohdistuvaan pettymykseen ja kielteisyyteen .
Euroopan parlamentin ja sen perussopimus- , työjärjestys- ja toimielinasioiden valiokunnan olisi mieluummin pitänyt olla täsmällisempi ja keskittyä vain muutamiin asioihin Helsingin Eurooppa-neuvoston päätöksien lisäksi ja ilmaista siten se , mitkä ovat niiden mielestä tärkeimmät käsittelyyn otettavat asiat , muun muassa kysymys yleisen syyttäjän nimittämisestä Euroopan unionin toimielimiä ja niiden taloudellisia etuja vastaan kohdistuvaa rikollisuutta varten .
Me ruotsalaiset kristillisdemokraatit vastustamme myös sitä esille tuotua seikkaa , että EU : n laajentuminen itään on vaarassa myöhästyä , jos hallitustenvälistä konferenssia ei laajenneta huomattavasti yli niiden asioiden , jotka jäivät ratkaisematta edellisessä hallitustenvälisessä konferenssissa Amsterdamissa 1997 . - ( SV ) Lähestyvän hallitustenvälisen konferenssin tehtävä on uudistaa EU : ta ennen uusien jäsenvaltioiden vastaan ottamista .
Tuen siis tietenkin sitä , että Euroopan parlamentti näyttää nyt virallisesti vihreää valoa hallitustenvälisen konferenssin aloittamiselle .
Olen kuitenkin sitä mieltä , että hallitustenvälisen konferenssin on rajoituttava kysymyksiin , jotka ovat välttämättömiä , jotta laajentuminen voitaisiin toteuttaa .
Muuten viittaan marraskuun 18. päivänä 1999 antamaani äänestysselitykseen , jossa selvitän kantani ylikansallisuuteen ja yhteiseen puolustukseen .
Yhteinen päätöslauselma : Itävalta Arvoisa puhemies , Kansakuntien Eurooppa -ryhmä ei yhtynyt PPE-DE : n ja PSE : n yhteiseen päätöslauselmaan , joka koski Itävallan poliittista tilannetta sen jälkeen , kun siellä oli syntynyt konservatiivien ja Jörg Haiderin kansallismielisten liberaalien välinen koalitiohallitus .
Tällä PPE-DE : n ja PSE : n päätöslauselmalla siis kannatetaan 14 jäsenvaltion aloitetta , jolla Itävaltaa aiotaan painostaa eräänlaisen diplomaattisen boikotin avulla .
Kaikkein eniten meitä järkyttää se , että tämän puuttumisen kehutaan perustuvan perustamissopimuksen periaatteisiin niin kuin niihin olisi kirjattu , että nykyään naapurivaltioiden päämiehet voivat halutessaan mitätöidä sen , minkä kansa on vapaasti ja demokraattisesti ilmaissut vaaleissa .
Kaiken lisäksi naapurivaltiot ovat tässä tapauksessa tiukasti pidättäytyneet kysymästä omien kansalaistensa mielipidettä .
Mihin tahansa sanallisiin lipsahduksiin Jörg Haider onkin syyllistynyt joita todella pahoittelemme , itävaltalaiset ovat tehneet demokraattisen valinnan , ja meidän on kunnioitettava sitä .
Meille on selvää , että Euroopan parlamentin vasemmisto on yhdessä vaalitappion kärsineen Itävallan vasemmiston kanssa tehnyt puhtaasti poliittisen tempun vetoamalla erään kammottavan , mutta onneksi jo päättyneen aikakauden muistoon .
Vaikka Haiderin rinnastamiselta Hitleriin puuttuu kaikki uskottavuus , sillä on osittain päästy tavoitteeseen , eli johdatettu tietyt PPE-DE-ryhmän jäsenet harkitsemattomaan ratkaisuun .
Mikä on paljon merkittävämpää kuin tämä poliittinen temppu itsessään , Euroopan parlamentin enemmistö pelkää ennen kaikkea sitä , että se , miten Itävallassa kyseenalaistettiin oikeiston ja vasemmiston yhteistyö - joka turmeli poliittisen kulttuurin - , ei ajattelutapana leviäkään eurooppalaiseen järjestelmään , jossa valta jaetaan tiettyjen puolueiden kesken , ja tällaisellakin järjestelmällä on yhtä lailla ikäviä seurauksia .
Tämän välttämiseksi ollaan valmiita kaikkeen , mm. mitätöimään vapaiden vaalien tulos sekä aloittamaan ajatusten valvonta ja uudenlainen totalitarismi .
Arvoisa puhemies , Kansallisen rintaman , Flaamin yhteenliittymä -puolueen ja Italian sosialistiliikkeen puolesta esitän seuraavan kysymyksen : kuka on takana tässä hirvittävässä puuttumisessa Itävallan sisäisiin asioihin , johon Euroopan unioni on ryhtynyt rikkomalla yleistä kansainvälistä oikeutta , perustamissopimuksia ja yleisiä moraalikäsityksiä ?
Onko tämä hysteria syntynyt itsestään ?
Onko se syntynyt pelkästä tyhmyydestä vai onko todennäköisemmin kyse harkitusta strategiasta , joka on sama kaikkialla maailmassa ?
Kuka sanelee käskyjä Euroopan kansakunnille kuvitellen , että kansakuntia voidaan kieltää päättämästä omasta tulevaisuudestaan ?
Salaiset verkotko ?
Washingtonin hallitusko ?
Israelin hallitusko ?
Vai niiden sosialistiset kilpakumppanitko , sillä nehän kehtaavat työntää täällä väkisin esiin omia arvojaan ?
Mitkä siis sosialistien arvot oikein ovat ?
Hehän keräsivät äänestäjänsä viime vuosisadalla antamalla riistetyille toivoa suuremmasta sosiaalisesta oikeudenmukaisuudesta , ja tänäänhän he ovat vain suojeltujen virkamiesten , palkallisen ammattiliittoväen puolue ja valtiokapitalismia ajava puolue .
Mitkä ovat Belgian sosialistipuolueen arvot , kun pedofiilitapausten , korruption , Vandamin ja Agustan tapausten kaltaiset skandaalit seuraavat toinen toistaan ?
Mitkä ovat Ranskan sosialistipuolueen arvot , kun se on pakottanut kiristämällä kaikki kunnat omaan tahtoonsa Urban , Sagesin ja Gracon tapauksissa .
Siis François Mitterrandin puolue , joka voi ylpeillä marsalkka Pétainin johtaman Vichyn hallituksen teoista ja jonka johtohenkilöt jäävät vieläkin rysän päältä kiinni , kun puolue voi paksusti ohjaamalla itselleen sairaiden opiskelijoiden tueksi tarkoitettuja julkisia varoja .
En edes viitsi puhua Italian sosialistipuolueen korruptoituneisuudesta , sillä eihän ambulanssia saa tulittaa , eikä varsinkaan ruumisvaunuja .
Puhun sen sijaan Espanjan sosialistipuolueesta , joka on liittoutunut niiden Albaceten teurastajien kanssa , jotka hoitivat asiansa kansallismielisten baskien kanssa palkatuilla tappajilla .
Puhun Saksan sosialistipuolueesta , joka katsoo voivansa opettaa meille toisen maailmansodan historiaa .
Puoluehan on luonteeltaan kansainvälissosialistinen , kuten silloiset edeltäjät olivat kansallissosialisteja , Waffen-SS-puolue kellertävänruskeissa on aina ...
( Puhemies keskeytti puhujan . )
Arvoisa puhemies , tämä päätöslauselma oli minulle hyvin ongelmallinen .
Pidättäydyin lopulta äänestyksestä useista syistä .
Kannatin EDD-ryhmän tarkistusta , jossa torjuttiin EU : n puuttuminen jäsenvaltioiden hallituksenmuodostukseen , mutta minun täytyi pidättäytyä äänestyksestä , koska se vain jatkoi muukalaisvihan , rasismin ja niin edelleen tuomitsemista ja ajattelin , että se saatettaisiin tulkita väärin .
Mietin kuitenkin sitä , onko tämä järkevää .
Ongelma liittyy ensiksikin siihen , että suvaitsemattomuutta yritetään torjua suvaitsemattomuudella , ja sen pitkän aikavälin seurauksiin .
Mietin myös EU : n järkevyyttä ja sen reaktiota Itävallan hallituksenmuodostukseen ja sitä , miten se vaikuttaa maan yleiseen mielipiteeseen .
Tällä hetkellä näyttää siltä , että Haiderin puolueen kannatus pikemminkin lisääntyy kuin vähenee ulkomaiden hallitusten vastustuksen myötä .
Jopa Yhdysvallat on sanonut harkitsevansa diplomaattisten suhteiden katkaisemista .
Mietimme , ruokkiiko tämä itse asiassa muukalaisvihan liekkejä sekä sitä kannattavia puolueita ja ihmisiä .
Olen todellakin sitä mieltä , että meidän pitäisi olla erittäin varovaisia .
Jos haluamme torjua muukalaisvihaa ja rasismia , ja meidän pitäisi mielestäni tehdä niin , meidän täytyy tarkastella ongelman syitä .
Meidän täytyy tarkastella näitä puolueita äänestäviä ihmisiä ja ymmärtää , mistä tällainen tilanne johtuu .
Useimmat parlamentin jäsenet eivät halua tällaista tilannetta , mutta meidän täytyy valita lähestymistapamme huolellisesti , niin ettei lopputulos ole päinvastainen kuin haluamme .
Arvoisa puhemies , hyvät kollegat , torjun jyrkästi kaikenlaiset muukalaisvihamieliset tai rasistiset kannanotot , mielenilmaukset tai tunteet .
Puolustan kiivaasti ihmisoikeuksien ja oikeusvaltion perintöä , joka on Euroopan perintö .
Olen kuitenkin vieläpä tästä samasta syystä eri mieltä puheenjohtajavaltion ( valitettavasti puheenjohtajavaltio Portugalin ) älyttömästä toiminnasta , joka on siltä todellinen institutionaalinen kömmähdys 14 muun jäsenvaltion puolesta .
Tämä ei ole oikea keino torjua ääriliikkeitä .
Se saattaa jopa olla niille suunnaton palvelus .
Itävallan niskaan kaadettu sekava ja harkitsematon arvosteluvyöry sotkee kaiken järjettömästi , häiritsee suuresti rehellisiä kansalaisia ja sisältää vaaroja , joita ei ole otettu huomioon .
Ihmisoikeuksien ja oikeusvaltion puolustamiseen vedoten hyväksytyt kannanotot ovat peruuttamattomasti ristiriitaisia , sillä ne loukkaavat samalla itävaltalaisten perusoikeuksia ja kumoavat oikeusvaltion perussäännöt , kun kyse on perussopimusten määräyksistä .
Mitä me oikeastaan loppujen lopuksi haluamme , kun hallitustenvälinen konferenssi lähestyy ?
Haluammeko 27 valtion Eurooppaa vai 14 valtion Eurooppaa vai vielä vähemmän ?
Kannatamme Eurooppaa , sellaista Eurooppaa , joka kunnioittaa kaikkia niitä askeleita , jotka ovat johdattaneet meidät tähän asti , sellaista Eurooppaa , joka kunnioittaa perusoikeuksia ja lakia , sellaista Eurooppaa , jossa tarvitaan Itävaltaa .
On välttämätöntä sanoa se !
Arvoisa puhemies , olen iloinen ja ylpeä siitä , että parlamentti on ylivoimaisella enemmistöllä tuominnut Itävaltaan muodostetun koalitiohallituksen , jossa on mukana Jörg Haiderin vapauspuolue .
Jörg Haider on viime vuosina osoittanut sekä sanoin että teoin , että hän ansaitsee tulla suljetuksi pois tavanomaisesta demokraattisesta keskustelusta .
Sen lisäksi , että hän on ihaillut Adolf Hitleriä , ylistänyt Waffen-SS -järjestöä ja kieltäytynyt tuomitsemasta terroristien pommi-iskua , joka tappoi neljä romania , hän on ollut myös Kärntenin aluehallituksen jäsen .
Hän on etunenässä pyrkinyt lopettamaan Itävallan sloveeninkielisen vähemmistön auttamisen ja maahanmuuttajien tukemisen .
Jotkut ovat sanoneet , ettei ole oikein , että puutumme Itävallan politiikkaan .
He ovat väärässä .
Meillä on Euroopan unionin perussopimusten nojalla velvollisuus suojella perusoikeuksia .
Jotkut ovat sanoneet , että meidän on hyväksyttävä demokraattisten vaalien tulos .
Demokraattiset vaalit eivät kuitenkaan tee demokraatteja niistä , jotka ovat uhanneet demokratiaa .
Niille , jotka väittivät samaa Saksasta 1930-luvulla , on siitä järkyttävänä osoituksena holocaust , kuuden miljoonan juutalaisen kuolema .
Emme kuitenkaan saisi moittia Jörg Haideria kunnianhimosta .
Leopardit eivät pääse eroon pilkuistaan .
Varsinaisia syntipukkeja ovat Itävallan kristillisdemokraatit , jotka petturimaisesti herättävät henkiin Eurooppaan kohdistuvan uhkan , jonka uskoimme kadonneen Berliinissä vuonna 1945 .
Arvoisa puhemies , olemme juuri hyväksyneet päätöslauselman , jossa tuomitaan Jörg Haiderin vapauspuolueen rasistinen ja muukalaisvihamielinen toiminta Itävallassa ja jossa suhtaudutaan myönteisesti hallitustemme toimiin poliittisten suhteiden katkaisemiseksi sellaiseen hallitukseen , jossa hän on mukana , ja jossa ilmaistaan tukemme Itävallan kansan demokraattisen enemmistön rasisminvastaisille ryhmille .
Varoitamme , että tämä koalitio , mikäli se muodostetaan tänään , legitimoi äärioikeiston , mitä ei voida hyväksyä , ja se on suoraan ristiriidassa rauhan ja sovinnon periaatteiden kanssa , jotka yhdistävät meitä Euroopan unionissa .
Edellytämme näitä arvoja niiltä , jotka haluavat liittyä unioniin .
Euroopan parlamentti kehottaa Euroopan komissiota pitämään silmällä mahdollista rasistista toimintaa Itävallassa , ja se uhkaa pidättää Itävallalle Euroopan unionin jäsenyydestä johtuvat oikeudet , mikäli sellaista esiintyy .
Olen ylpeä voidessani tukea tällaista päätöslauselmaa .
Vaikka tänään ei hyväksytty ehdotustamme , jonka mukaan peruisimme Itävallan hallituksen edustajien kutsun vierailla Euroopan parlamentissa , ilmoitan , että viemme eteenpäin tätä ehdotusta , niin että Euroopan parlamentti voi toimivaltansa puitteissa ryhtyä ja ryhtyykin kaikkiin toimiin estääkseen uusnatsien paluun Euroopan hallituksiin .
Puhun hyvin lyhyesti , arvoisa puhemies .
Kunnioitan parlamentin tahtoa sellaisena , miksi se määritellään , mutta minun on myös sanottava , että edes Euroopan parlamentti ei voi kyseenalaistaa kansojen itsemääräämisoikeutta .
Asiakirja on epäoikeudenmukainen itävaltalaisia kollegoja kohtaan , olivat he sitten maansa kansanedustajia tai Euroopan parlamentin jäseniä , ja se haiskahtaa voiton kadehtimiselta ja poliittisten , mutta myös taloudellisten tarkoitusperien ajamiselta .
Mielestäni näillä viesteillä ei onnistuta lisäämään kansalaisten vähäistä kiinnostusta Eurooppaan .
Itävallan äärioikeistolle on annettu sellaista palautetta , jota se ei ansaitse .
Kallistuin selvästi Italian radikaalien kannalle ; sanon tämän painottaen samalla Italian ja Itävallan liberaalien selvää keskinäistä erilaisuutta sekä historiallisessa mielessä että asiakysymyksissä .
Olen usean vuoden ajan osallistunut sanoin ja teoin fasismin vastaiseen taisteluun ja taistellut tasa-arvon puolesta ja muukalaisvihaa vastaan .
Viimeaikaiset tapahtumat , ensin ministerineuvoston uhkaukset , sitten komission puheenjohtaja Prodin uhkaukset Itävallan komission jäsenelle ja lopulta tämä päätös , ovat kuitenkin sellaisia , että minun on mahdotonta tukea niitä .
En voinut äänestää tämän päätöksen puolesta , vaikka olenkin samaa mieltä monista sen lähtökohdista .
Ensiksikin kyse on uskomattoman pahaenteisestä Euroopan unionin vallan , ylimielisyyden ja voimattomuuden sekoituksesta .
Nämä päätökset ovat ristiriidassa perustamissopimuksenkin kanssa ja antavat unionin toimielimille enemmän valtaa kuin niille kuuluu , mutta kaikkein pahinta on se , että tämä päätöslauselma vie asioita huonompaan suuntaan .
Se ei heikennä FPÖ : n puheenjohtaja Haiderin eikä FPÖ : n asemaa vaan päinvastoin vahvistaa sitä .
Toimiemme vaikutus on aivan päinvastainen .
Näin ei taistella rasismia ja oikeiston kannatuksen kasvua vastaan . .
( DA ) Euroopan parlamentin liberaaliryhmään kuuluvat Venstre-puolueen jäsenet korostavat sitä , että parlamentti EI ole tämänpäiväisellä päätöksellään tukenut 14 pääministerin Itävallalle asettamia diplomaattisia pakotteita .
Sen vuoksi parlamentin vasemmiston jäsenet tukivat liberaalista päätöstä , joka torjuu voimakkaasti kaiken muukalaisvihan niin Itävallassa kuin muuallakin .
Pidämme erittäin tärkeänä sitä , että Amsterdamin sopimuksen uusia määräyksiä noudatetaan tarvittaessa niin , että valtio , joka teoillaan loukkaa kansalaisten perusoikeuksia , muun muassa syrjintää harjoittamalla , menettää äänioikeutensa EU : n ministerineuvostossa ( 7 artikla ) . .
( EL ) Vapauspuolueen osallistuminen Itävallan hallitukseen merkitsee vaaraa Euroopan unionin poliittiselle todellisuudelle .
Kyseessä on " kyykäärmeen sikiö " , joka valitettavasti tulee taas esiin Euroopan alueella suurempana kuin koskaan sitten toisen maailmansodan .
Euroopan parlamentin ja unionin hallitusten pitää eristää poliittisesti hallitus , johon kuuluu natsismin ihannoijia ja ulkomaalaispelon lietsojia .
Euroopan unioni kantaa tästä suuren vastuun yhdessä kummankin suuren poliittisen liikkeen , sosiaalidemokraattien ja kristillisdemokraattien , kanssa , koska dogmaattinen omistautuminen EMUn ankaralle talouspolitiikalle , hyvinvointivaltion purkaminen ja hallitsemattoman kilpailun jumalointi ovat työntäneet laajat yhteiskuntakerrokset marginaaliin ja antaneet Haiderin kaltaisille äärioikeistolaisille kansankiihottajille mahdollisuuden värvätä kannattajia uusnatsistisiin liikkeisiinsä . .
( FR ) Koska Euroopan parlamentin toimintasäännöt eivät salli meidän esittää omaa päätöslauselmaamme , jossa tuomittaisiin Haiderin puolue , kuten kaikki sellaiset puolueet missä päin tahansa Eurooppaa , jotka levittävät rasistista , ulkomaalaisvihaa uhkuvaa ja siirtotyöläisvihamielistä propagandaa , äänestimme kompromissipäätöslauselman puolesta hyväksymättä kuitenkaan lukuisia seikkoja tai sanamuotoja ja osoittaaksemme solidaarisuutemme niille , jotka Itävallassa vastustavat Itävallan äärioikeistoa ja sen demagogiaa .
Se , että äänestimme puolesta , ei merkitse missään tapauksessa sitä , että antaisimme täyden tuen tämän kompromissipäätöslauselman allekirjoittaneille osapuolille , tai heidän nykyiselle politiikalleen tai heidän tulevalle suhtautumiselleen , mikäli äärioikeiston uhka kasvaa .
Jotkin näistä itseään republikaanisina tai demokraattisina pitävistä puolueista uskovat joko ajatusten samankaltaisuuden tai vaalilaskelmoinnin takia äärioikeiston demagogiaan , vaikka sillä siirtotyöläiset syyllistettäisiin työttömyyden tähden ja heidän elämästään tehtäisiin hankalampaa joko avoimesti tai peitellysti .
Yleisellä tasolla voidaan sanoa , että ne päätöslauselman allekirjoittaneet puolueet , jotka johtavat tai ovat johtaneet hallituksia Euroopan unionin eri valtioissa , ovat osittain vastuussa äärioikeiston saamasta kannatuksesta , koska ne ovat ajaneet sellaista politiikkaa , jolla puolustetaan suuromistajien etuja sen asemesta , että ryhdyttäisiin niihin toimiin , joilla voitaisiin kitkeä pois työttömyys ja sen mukanaan tuoma kurjuus , ja siten tällaisella politiikalla vahvistetaan äärioikeiston ulkomaalaisvihaa lietsovaa demagogiaa . .
( FR ) Eurooppa on epäilemättä tällä viikolla päästänyt ensimmäisen poliittisen hätähuutonsa .
Sillä että Euroopan unioni on voimakkaasti ja nopeasti vastustanut Jörg Haiderin ulkomaalaisvihaa lietsovan ja unionin vastaisen puolueen pääsyä Itävallan hallitukseen mitä ei ole sitten toisen maailmansodan tapahtunut , unioni on sitoutunut aloittamaan poliittisen toiminnan ja osoittanut , ettei se ole ainoastaan taloudellinen ja rahapoliittinen yhteisö tai suurmarkkinat eli liikemiesten Eurooppa .
Tällä hetkellä pelissä on osa unionin tulevaisuudesta , sen perusluonteesta ja sielusta .
Euroopan parlamentti on ensimmäisenä ymmärtänyt antaa äänensä kuulua .
Olivier Duhamelin aloitteesta tehty Euroopan parlamentin sosialistien vetoomus on ravistanut mieliä ja tehnyt mahdolliseksi , että tähän ennenkuulumattomaan ja kestämättömään tilanteeseen on voitu vastata lujasti ja välittömästi .
14 unionin jäsenvaltiota on osoittanut pystyvänsä tiukkaan linjaan , ja ne ovat Guterresin kautta varoittaneet yksimielisesti ja välittömästi siitä , että Itävallan politiikka saattaa riistäytyä käsistä .
Tämä rohkea kannanotto avaa uuden sivun Euroopan rakentamisessa .
Tämä on vihdoinkin paluu alkulähteille eli sellaiseen yhteisöön , jonka rakennusaineena on halu kääntää selkä vihan ja syrjäytymisen repimälle menneisyydelle sekä vaatia humanististen avoimuuden ja suvaitsevaisuuden arvoja .
Eurooppa osasi ryhdistäytyä ja tuomita sellaisen , jota ei voida hyväksyä .
Pystytäänkö kuitenkaan ilman poliittiseen tahtoon liittyviä oikeudellisia välineitä perussopimusten 7 artiklan sanktioita on lähes mahdoton soveltaa pitämään tavoitteista kiinni , kun uhkana on koko toimielinrakenteen järjestelmällinen tukkeutuminen ?
Kyse on tällä hetkellä unionin uskottavuudesta .
Ennen kuin lähitulevaisuudessa otetaan vastaan uusia ja vielä haavoittuvaisia entisen Itä-Euroopan demokratioita , unionin on jo ryhdyttävä tuumasta toimeen , jotta se voi osoittaa kaikille unionin uudelleen löydettyjen pyrkimysten tavoiteltavuuden . .
( FR ) Kun nyt äänestämme yhteisestä päätöslauselmasta , jolla vastustetaan uusnatsien pääsyä erään Euroopan unionin valtion hallitukseen , minun on sanottava olevani pahoillani siitä , että tästä kompromissitekstistä puuttuu varsinkin tiukkuus .
Äänestän päätöslauselman puolesta , sillä en voisi kuvitellakaan , että Euroopan parlamentti eilisen erinomaisen poliittisen keskustelun jälkeen ei ottaisi tässä asiassa ollenkaan kantaa .
Jatkan kuitenkin itse taistelua äärioikeistoa vastaan , kerään yhä nimiä vetoomukseen , jolla vaaditaan sellaisia toimia , jotka voisivat merkitä jopa Itävallan eristämistä , ja jatkan edelleen suuren kansalaismielenosoituksen järjestämistä ensi lauantaiksi klo 15.00 Lillen kaupunkiin .
Fasismi ja uusnatsismi ovat kuin syöpä !
Hirvittävä peto on herännyt !
En voi mitenkään sallia , että niiden annetaan kehittyä ja kukoistaa , ilman että taistelemme voimalla niitä vastaan .
Eurooppa syntyi tahdosta rauhaan , vapauteen ja suvaitsevaisuuteen .
Ei voida mitenkään sallia , että sen sisällä on ulkomaalaisia karsastavia , rasistisia ja juutalaisvastaisia ministerejä .
Älkää luulkokaan , että pysyisin toimettomana ja vaiti . .
( EN ) Euroopan parlamentin eilisessä keskustelussa jotkut parlamentin jäsenet ilmaisivat huolensa siitä , että puutumme jonkin jäsenvaltion sisäisiin asioihin .
Sellainen huoli on aiheeton .
Euroopan parlamentti ei ole koskaan hidastellut ottaessaan kantaa niihin jäsenvaltioiden tapahtumiin , joista se on eri mieltä .
Olemme tuominneet Baskimaan ja Irlannin terrorismin .
Olemme vastustaneet rasismia ja vähemmistöjen oikeuksien loukkaamista .
Parlamenttina , etenkin Euroopan unionin demokraattisesti valittuna äänenä , meillä on velvollisuus ottaa kantaa Itävallan tämänhetkisiin poliittisiin tapahtumiin , jotka ovat ristiriidassa parlamentin toimintatapojen kanssa .
Kun otamme kantaa ja tuomme näkemyksiämme julki , emme estä mitään Itävallan puoluetta muodostamasta koalitiohallitusta .
Kerromme kuitenkin niille , mikä on paitsi oikeutemme myös velvollisuutemme , että jos ne muodostavat koalitiohallituksen , päätöksestä on tiettyjä seurauksia , ja itse asiassa varoitamme niitä etukäteen .
Toisten mielestä emme saisi tuomita päätöstä , ennen kuin näemme , mistä siinä on kyse .
Sen lisäksi , että tällainen näkemys on poliittista vastuunpakoilua , se on suorastaan vaarallinen .
Jos Itävallan kristillisdemokraatit muodostavat hallituksen Jörg Haiderin ja hänen puolueensa kanssa , he vahvistavat kertaheitolla äärioikeiston poliittisen kunniallisuuden ja samalla päästävät sen käsiksi valtaan - ja se tulee käyttämään tätä ponnahduslautana saadakseen vielä lisää vaalimenestystä .
Tästä syystä Euroopan unionin täytyy tuoda selvästi esille kantansa Itävallan nykytilanteesta . .
( SV ) Olemme äänestäneet yhteisen päätöslauselman puolesta ilmaistaksemme solidaarisuuttamme kaikkia niitä kohtaan , joihin muukalaisviha ja rasismi kohdistuu .
Olemme myös äänestäneet sen päätöslauselman puolesta , joka on vastalause Jörg Haiderin edustaman vastenmielisen politiikan johdosta .
Suhtaudumme kuitenkin erittäin kriittisesti niihin menetelmiin , joita nämä 14 jäsenvaltiota ovat käyttäneet tässä kysymyksessä .
Päätöslauselmasta puuttuu selvä viittaus perustamissopimuksen 6 artiklan mukaiseen jäsenvaltioiden kansallisen identiteetin ja perustuslaillisten perinteiden kunnioittamiseen .
Siitä puuttuu myös näkökohta EU : n yhteisvastuusta Euroopan ja Itävallan sosiaalisesta ja poliittisesta kehityksestä , joka on ollut yksi Haiderin vaalimenestyksen edellytyksistä .
Äärioikeistolaisuus on - nykyään , kuten myös aikaisemmin Euroopan historiassa - epävarmojen sosiaalisten ja taloudellisten elinolojen seurausta .
Se leikkauspolitiikka , joka on seurannut EMUun sopeutumista , on edistänyt äärioikeistolaisuuden menestystä .
Radikaali politiikka turvallisuuden ja oikeudenmukaisuuden puolesta jokaisessa maassa on Euroopan demokraattisen kehityksen varmin tae . - ( DE ) Annan tämän selityksen CSU-ryhmäni , Saksan kristillissosialistien , puolesta .
On sietämätöntä , että EU puuttuu jäsenvaltionsa hallituspolitiikkaan .
Se ei kuulu EU : lle .
FPÖ : n ja Itävallan muodostettavan hallituksen etukäteen tuomitsemisen sijasta olisi syytä aluksi arvioida ja tarkastella kriittisesti hallitusohjelmaa ja puolueohjelmaa ja koalition politiikkaa .
Vasta tällaisen hallitusneuvotteluja käyvien puolueiden tulevan politiikan kriittisen arvioinnin jälkeen voidaan ratkaista , onko tämä hallitus Euroopan demokraattisen hengen vastainen .
Tämä ei merkitse sitä , että tuntisimme sympatiaa Haideria kohtaan .
CSU : laiset Euroopan parlamentin jäsenet eivät tunne minkäänlaista sympatiaa FPÖ : n johtajaa Haideria kohtaan .
Poliitikkoina meidän on pikemminkin esitettävä kysymys , miksi 27 prosenttia Itävallan kansasta valitsi lokakuun 1999 vaaleissa FPÖ : n kaltaisen puolueen .
Meidän on selvitettävä sen syyt ja pyrittävä poistamaan ne syyt , jotka johtivat tällaiseen tulokseen .
Vain FPÖ : n edustamien kantojen ja politiikan sisällön selvitys voi estää Itävallan politiikan radikaalistumisen .
Euroopan parlamentin päätöslauselmassa sen sijaan ei pohdita Itävallan vaalituloksen syitä eikä esitetä ratkaisumahdollisuuksia .
Tästä syystä CSU : n Euroopan parlamentin ryhmä vastustaa tätä päätöslauselmaa .
Seuraamme hyvin huolestuneina äärioikeistolaisten voimien nousua Euroopassa , erityisesti Itävallassa , Saksassa , Ranskassa , Belgiassa ja Italiassa .
On välttämätöntä keskustella sen taustalla olevista syistä ja ryhtyä tarvittaviin toimiin niiden kukistamiseksi .
Koska tiedetään , että sosiaalisen eriarvoisuuden kärjistyminen , työttömyys , köyhyyden ja sosiaalisen syrjäytymisen ongelmat herättävät kansalaisissa epäluottamusta ja luovat äärioikeiston populismille suotuisan kasvualustan , unionin toimielinten on ehdottomasti ryhdyttävä välttämättömiin toimiin , jotta voidaan estää rasististen ja muukalaisvihamielisten ideologioiden leviäminen .
Se edellyttää syvällistä muutosta uusliberaalin kapitalismin sosioekonomisiin politiikkoihin , laadukkaiden ja oikeuksia sisältävien työpaikkojen luomisen ensisijaisuutta , sellaisia politiikkoja , joilla lujitetaan osallistuvaa demokratiaa ja kansalaisten koulutusta , jossa kiinnitetään erityistä huomiota demokraattisiin ja solidaarisiin arvoihin .
Samalla tavoin kuin tuomitsemme ja torjumme äärioikeiston aatteet ja toiminnan , ilmaisemme solidaarisuutemme Itävallan kansaa kohtaan ja tuemme kaikkia voimia , jotka taistelevat demokratian syventämisen puolesta rasismia ja muukalaisvihaa vastaan . .
( FR ) " Hän tiesi , mitä riemussaan remuava väkijoukko ei tiennyt ja mistä se , joka tahtoi , sai lukea kirjoista ; ruttobasilli ei kuole eikä häviä milloinkaan , se voi jäädä kymmeniksi vuosiksi uniseen elämäänsä huonekaluihin ja vaatteisiin , se voi odottaa kärsivällisesti asuinhuoneissa , kellareissa , matkalaukussa , nenäliinoissa ja jätepapereissa , ja saattaa tulla päivä , jolloin se ihmisten onnettomuudeksi ja varoitukseksi ajaa rottansa kuolemaan keskelle onnessaan pahaa aavistamatonta kaupunkia . "
Tällaisin sanoin , joilla kuvaillaan pitkän allegorian avulla Oranin kaupungin asukkaiden vaikeaa taistelua ruttoa vastaan , Albert Camus muistuttaa meitä toisen maailmansodan päättyessä siitä , että natsismin , eli " ruskean ruton " , joksi sitä silloin kutsuttiin , vastainen taistelu ei voi johtaa lopulliseen voittoon .
Rotuviha , ulkomaalaisiin kohdistuva väkivalta , pelko ja erilaisuuden torjuminen , koska niillä on juuret syvällä ihmisen pimeissä puolissa , voivat hetkellä millä hyvänsä päästä pinnalle ja vallalle missä tahansa ihmisryhmässä .
Tässä mielessä Itävallassa näkemiämme tapahtumia on pidettävä traagisina .
Ensimmäisen kerran toisen maailmansodan jälkeen avoimesti natsimyönteinen , rasistinen ja ulkomaalaisia vastustava puolue on pääsemässä valtaan jossakin Euroopan maassa .
Tämän uhan edessä , jolla tarkoitan Euroopan rakentamisessa tärkeänä pidetyn perusajatuksen kieltämistä , mikään vastaväite ei ole riittävä : eivät oikeudelliset kiemurat siitä , mikä on perussopimuksen mukaista ja mikä ei , eivät oikeutetut kysymykset oikeudesta puuttua sisäisiin asioihin , ei naurettava muodollisen demokratian kunnioittaminen eikä varsinkaan voimattomuuden tunne , joka valtaa meidät , kun olemme tekemisissä sellaisen tapahtuman kanssa , jonka vakaumuksemme syvällä rintaäänellä torjumme , mutta jota emme hallitse täysin .
Koska minut on valittu Ranskan merentakaisesta departementista , Réunionista , joka on rotujen sekoittumisen aluetta ja jonka väestö on muotoutunut kolmen viime vuosisadan kuluessa eurooppalaisen , Pohjois-Afrikan tai Madagaskarin mustan väestön sekä Intiasta ja Pakistanista tulleiden pestimiesten seuratessa toinen toisiaan kiinalaisiakaan unohtamatta , voin joka päivä todeta Saint-Exupéryn sanojen syvällisen totuudenmukaisuuden : " Veljeni , jos olet erilainen kuin minä , sinä et vahingoita vaan rikastat minua ! "
Juuri inhimillinen moninaisuus on tärkein rikkautemme , ja siksi minun on ajettava takaa moninaisuutta vahingoittavia pyrkimyksiä , missä tahansa niitä esiintyykään , ja tuomittava ne .
Kaikista näistä syistä äänestin päättäväisesti parlamentin käsiteltäväksi annetun Itävallan hallitusneuvotteluja koskevan päätöslauselman puolesta . .
( FR ) Jörg Haiderin pääsy valtaan Itävallan vapauspuolueen ja konservatiivisen oikeiston hallitusvastuun myötä merkitsee liberalismin synnyttämän hirviön kauhistuttavaa uudelleensyntymistä Euroopassa .
Vapauspuolueen menestys johtuu yhtä paljon Itävallan oikeiston ja sosiaalidemokraattien kunnioitettavuuden puutteesta kuin niiden politiikastakin , jossa epäonnistuminen sosiaaliasioissa on ruokkinut äärioikeiston populismia .
Päätöslauselmassa ilmoitetaan mahdollisista diplomaattisista keinoista uuden hallituksen eristämiseksi poliittisesti , ilman että mainitaan sanaakaan fasismin nousun perimmäisistä syistä .
Tämän selittää " kuningasrahan " uhriksi joutuneen väestön epätietoisuus sekä se , että johtavat luokat haluavat edistää vahvaa hallintoa , jotta säästöpolitiikkaa ja sääntelyn purkamispolitiikkaa voitaisiin viedä yhä vain pidemmälle .
Jotta voimme vastustaa erään kolmatta valtakuntaa nostalgisesti muistelevan diktaattorioppilaan ulkomaalaisvihaa lietsovia puheita , kaikki tilaisuudet kelpaavat solidaarisuutemme ilmaisemiseksi Itävallan fasismin vastustajille .
Siksi äänestämme tämän päätöslauselman puolesta , vaikka siinä onkin tekopyhiä viittauksia sellaiseen Euroopan demokraattiseen malliin , joka muistuttaa liikaa linnaketta , jossa etsitään , karkotetaan ja vangitaan laittomia maahanmuuttajia , kun murrosikäisiä ei hiosteta . - ( DE ) Vastustin juuri Itävallan tilannetta koskevaa päätöslauselmaesitystä , jossa käsitellään ÖVP : n ja FPÖ : n mahdollisesti muodostamaa hallitusta .
Pidän Jörg Haiderin arvonnousua Euroopan syntipukiksi - pahemmin sanottuna uusnatsiksi ja päärasistiksi - kielteisenä asiana .
En tietenkään missään tapauksessa hyväksy tämän oikeistopopulistin julkaistuja lausuntoja ja tuomitsen tiukasti muukalaisvihamielisyyden ja kaikki yritykset käsitellä Hitlerin hallintoa pikkuasiana .
Pelkään kuitenkin , että Euroopan pelkästään tunteenomainen reaktio Itävallan tapahtumiin moninkertaistaa Haiderin kannattajakunnan .
EU ei saa hoitaa palkatta hänen suhdetoimintaansa .
FPÖ : n vahvuus johtuu tähänastisten hallitusten heikkoudesta .
Itävallan sosiaalidemokraatit ovat päävastuussa siitä .
Vasta kun SPÖ oli menestyksettä maanitellut FPÖ : tä sietämään vähemmistöhallitusta ja tarjonnut vapauspuolueelle ilmeisesti turhaan ministerinvirkoja , SPÖ aloitti voimakkaan kampanjan Haideria vastaan .
Uhkaava vallanmenetys selitettiin sankarilliseksi taisteluksi arvojen säilyttämisen puolesta ja suorastaan demokratian säilymistä koskevaksi päätökseksi , joka oli tehtävä välittömästi .
Tämä on naapurivaltiomme äänestäjien mustamaalaamista , jossa en voi olla mukana .
Me saksalaiset kristillisdemokraatit käytimme toisenlaista strategiaa ääriliikkeiden vastaisessa kamppailussa ja vedimme yksiselitteisen rajan meidän ja heidän välille .
Paljastimme näiden republikaanien ( REP ) , jotka esiintyivät nationalisteina ja olivat muukalais- ja vähemmistövihamielisiä , ajatusten sisällöttömyyden .
Nykyään republikaanit ovat vailla edustusta useimmissa kunnallisissa hallintoelimissä .
Saksan noudattama tapa ei ole tae siitä , että tämä radikaali liike ei vahvistu uudelleen .
Siitä ei voi tehdä yleistä mallia , koska jokaisella jäsenvaltiolla on omat olosuhteensa .
ÖVP ( Itävallan kansanpuolue ) , jota ei voi enää ajatella olemattomaksi Euroopan tasollakaan , uskaltautuu kokeilemaan koalitiota , jotta Itävaltaa voitaisiin hallita .
Se voi onnistua vain , jos solmitaan sopimuksia , joiden on perustuttava demokraattisten perusarvojen noudattamiseen .
Neuvosto sekaantui asiaan liian aikaisin odottamatta hallitusneuvottelujen tuloksia tai hallitusohjelmaa .
Tätä tuomiota on yhtä vaikea hyväksyä kuin uhattua virallisten suhteiden katkaisemista Itävaltaan .
Todelliseen demokratiaan kuuluu valppaana olo ja se , ettei olla toissilmäisiä .
Meidän on toimittava hyökkäävästi ja esitettävä todisteita sekä oikeisto- että vasemmistoradikaaleja vastaan .
Olisin toivonut samanlaista purevaa eurooppalaista vastalausetta , kun sosialistit katsoivat olevansa valmiita pitämään yhtä ihmisiä halveksineen ja vainonneen hallinnon seuraajien kanssa DDR : ssä .
He ovat siitä lähtien muodostaneet hallituksia Saksan osavaltioissa .
Yhdyn painokkaasti puheenjohtaja Prodin tämänpäiväisessä istunnossa esittämiin ajatuksiin .
Hän puhui siitä , että emme saa eristää jäsenvaltioita vaan meidän on tehtävä kaikkemme , jotta saisimme ne sitoutumaan yhteisiin eurooppalaisiin arvoihin . .
( FR ) Äänestin Itävallan tilannetta koskevaa yhteistä päätöslauselmaa vastaan .
Itävalta on vapaa , riippumaton ja täysivaltainen kansakunta .
Siitä seuraa , ettei neuvosto , komissio eikä Euroopan parlamentti voi sekaantua jäsenvaltion sisäisiin asioihin .
Itävallan vaalit olivat vapaat , säännönmukaiset ja demokraattiset .
Siksi Euroopan toimielinten puuttumista tämän maan asioihin ei voida hyväksyä ; puuttuminen on Euroopan unionin perustamissopimuksen vastaista ( Amsterdamin sopimuksen 7 artikla ) .
Samat toimielimet eivät kuitenkaan epäröineet hyväksyä Turkin liittämistä Euroopan unioniin , vaikka tiedetään , että siellä tapahtuu ihmisoikeusrikkomuksia .
Mitään tällaista ei ole tapahtunut Itävallassa .
Tämä puheenjohtajavaltio Portugalin aloitteesta syntynyt ennakkotapaus on huolestuttava Euroopan unionin tulevaisuuden kannalta , sillä Itävallan poliittinen pannaan julistaminen vain osoittaa , miten huolestuttavan suuri hallitsevan ajattelutavan valta on , ja toisaalta sen , että itse demokratian periaate tuhoutuu , jos Euroopan unionin jäsenvaltioiden hallituksille on tulevaisuudessa saatava ennakolta ylikansallisten elinten siunaus , eikä niinkään kansan luottamuslausetta .
Onko tällaisissa tilanteissa enää hyötyä vaalien järjestämisestä ?
Näin ei luoda sellaisia oloja , joissa Euroopan kansakunnat eläisivät sopusoinnussa ja voisivat tehdä työtä yhdessä yhteisen tulevaisuuden hyväksi .
Äänestän Itävallassa järjestettyjen vaalien tulosta ja ehdotusta muodostaa ÖVP : n ja FPÖ : n koalitiohallitus koskevaa yhteistä päätöslauselmaesitystä vastaan kolmesta syystä : ensiksikin siksi , ettei hyväksytty vaatimiamme erillisiä äänestyksiä eikä joitakin esitettyjä tarkistuksia , jotka olisivat kokonaisuutena tehneet tekstistä johdonmukaisemman ja järkevämmän ; toiseksi siksi , että nyt hyväksytty päätöslauselma sisältää erään ristiriidan : yhtäältä johdanto-osan D kohdassa vaaditaan EU : ta ja sen toimielimiä puolustamaan ja edistämään Euroopan demokraattisia arvoja sekä tunnustamaan Itävallan kansan ja valtion demokraattisten ja konstitutionaalisten oikeuksien koskemattomuus , ja toisaalta siinä hyväksytään ja pannaan jopa tyytyväisenä merkille ( 4 kohta ) puheenjohtajavaltio Portugalin antaman lausunnon poliittinen tarkoitus , vaikka kyse oli - mielestämme - pelkästään hätiköidystä , valitettavasta ja laittomasta sekaantumisesta Itävallan kansan ja valtion demokraattisten ja konstitutionaalisten oikeuksien vapaaseen harjoittamiseen ja sen lopputulokseen ; olemme todellakin tätä mieltä , ja tämä on kolmas syy äänestyskäyttäytymiseemme , siksi , että Itävallan kansan äänioikeuden vapaata ja demokraattista harjoittamista ja sen lopputulosta ei saa tuomita vaan kunnioittaa , tai sitä ei ainakaan saa tuomita etukäteen , kuten nyt on käymässä .
Itse asiassa tässä päätöslauselmassa ja kaikissa muissa vastaavissa kannanotoissa ei oteta millään tavalla huomioon jonkin EU : n jäsenvaltion äänestäjien ilmaisemaa tahtoa , eikä niissä myöskään suvaita ( kummallista kyllä suvaitsevaisuuteen vedoten ) , että tämän lopputuloksen perusteella valittu hallitus etenisi omaa tietään ja voisi todistaa toistuvat poliittiset aikomuksensa ja tarkoitusperänsä siihen kohdistettujen syytösten edessä .
On myös typerää , että päätöslauselma lujittaa manipuloinnin ja sortamisen avulla niiden asemaa , jotka se pyrkii tuomitsemaan , ja että se on loppujen lopuksi erittäin vakava ennakkotapaus EU : n sisällä .
Tämä voi ainoastaan entisestään horjuttaa välttämätöntä keskinäisen luottamuksen ja kunnioituksen ilmapiiriä niiden kansakuntien ja kansalaisten keskuudessa , jotka haluavat tasavertaisuuden ja kansallisen suvereniteetin kunnioittamisen hengessä edetä yhteistä tietä .
Sama koskee niitä , jotka , kuten mekin , vastustavat niitä rasistisia ja muukalaisvihamielisiä näkemyksiä , jotka leviävät vähitellen koko Euroopassa , mutta jotka haluavat mieluummin taistella niitä vastaan pureutumalla päättäväisesti niiden taustalla oleviin syihin . .
( FR ) Tässä istuntosalissa pidetty äänestys on historiallinen , sillä ensimmäisen kerran keskustelemme yhtä huolestuneina jonkin jäsenvaltiomme sisäpoliittisesta tilanteesta .
Mielestäni näissä oloissa periaatteelliset ja toimielinten sääntöjä koskevat kysymykset menettävät merkityksensä .
Kannustan neuvostoa ja sen puheenjohtajavaltiota jatkamaan unionin perusluonteisten arvojen puolustamista .
Kehotan komissiota arkailemaan vähemmän .
Tällä päätöslauselmalla parlamentti kantaa vastuunsa .
Nähdäkseni tänään hyväksymämme päätöslauselma on minimum minimorum eli vähin , mitä voimme tehdä .
Kannatin itse vieläkin tiukempaa kantaa ja kannatin tarkistuksia 1 , 4 , 6 , 7 ja 8 , kuten myös sosialistiryhmän esittämää suullista tarkistusta .
Pidän siis ehdottoman välttämättömänä , että neuvosto hyväksyy vain tekniset suhteet Itävallan hallituksen edustajien kanssa , jos mukana on Itävallan vapauspuolueen jäseniä .
Jos Jörg Haiderin puolue otetaan hallituskoalitioon , äärioikeistosta tulee normaali asia Euroopassa , ja se olisi erittäin vakava ennakkotapaus , jolla voisi olla merkittäviä seuraamuksia muissa unionin jäsenvaltioissa tai hakijavaltioissa .
Itävallan konservatiivipuolue ottaa asiassa kantaakseen historiallisen vastuun .
Meidän perusluonteiset arvomme ovat pelissä : koska olemme eurooppalaisten demokraattisesti valitsemia edustajia , meillä ei ole valinnanvaraa .
Meidän on kieltäydyttävä hyväksymästä sellaista , jota ei voida hyväksyä äänestäjämme vaativat sitä .
Kun barbaarisuuden haamu nostaa päätään , jo se merkitsee antautumista , että ei vastusta . .
Olen äänestänyt päätöslauselmaa hyväksyttäessä tyhjää .
Tuomitsen Jörg Haiderin rasistisen ja xenofobisen linjan .
En kuitenkaan voi hyväksyä sitä , että EU : n elin tekee poliittisen intervention yhden jäsenvaltion sisäpolitiikkaan .
Näin ollen en voi hyväksyä yhteisen päätöslauselman kohtaa 4 enkä voi äänestää päätöslauselman puolesta edes äärioikeistoa vastaan .
On ilmeistä , että Euroopan poliittisilla johtajilla on oikeus ja velvollisuus reagoida Haideria ja hänen puoluettaan vastaan .
Euroopan poliittisilla johtajilla on oikeus ilmaista mielipiteensä toisen jäsenvaltion poliittisesta kehityksestä , samalla tavalla kuin pääministerillä on oikeus ilmaista mielipiteensä jonkin kunnan rasistisesta politiikasta .
Suomen kokemus on ollut kuitenkin se , että integrointi on eristämistä parempi tapa torjua demokratian vastaisia voimia .
Siksi äänestin päätöslauselman 2 kohtaa vastaan .
Tämä edellyttää toki sitä , että kaikki osapuolet kunnioittavat ihmisoikeuksia .
EU : n puheenjohtajavaltion " yhteinen reaktio " Itävallan hallituksen muodostamiseen on juridisesti väärä .
Näiden 14 jäsenvaltion reaktiolle ei ole tukea perustamissopimuksissa .
Meidän ei pidä myöskään eristää niitä Itävallan voimia , jotka haluavat työskennellä ihmisoikeuksien puolesta .
Näistä neuvoston toiminnan vastaisista huomautuksistani ja siitä mielipiteestäni huolimatta , että on parempi toimia integraation kuin eristämisen kautta , oli tärkeää näyttää selvästi Euroopan parlamentin kanta rasismia koskevissa kysymyksissä , ja siksi äänestin päätöslauselman puolesta lopullisessa äänestyksessä . Äänestykset päättyvät tähän .
 
Istuntokauden keskeyttäminen Julistan Euroopan parlamentin istuntokauden keskeytetyksi .
( Istunto päättyi klo 12.25 )

 
Istuntokauden uudelleenavaaminen Julistan torstaina 3. helmikuuta 2000 keskeytetyn Euroopan parlamentin istuntokauden uudelleen avatuksi .
 
Edellisen istunnon pöytäkirjan hyväksyminen Torstaina 3. helmikuuta pidetyn istunnon pöytäkirja on jaettu .
Onko huomautettavaa ?
Reaktioistanne päätellen monet parlamentin jäsenistä eivät ole saaneet tätä pöytäkirjaa , ja on selvää , ettette voi hyväksyä sellaista pöytäkirjaa , jota ette ole saaneet .
Ehdotan siis , että annan sen teidän hyväksyttäväksenne huomenaamulla , sillä selvästikään ette ole saaneet sitä , ja pyydän sitä anteeksi .
Pöytäkirjan hyväksymistä siis siirretään .
Arvoisa puhemies , käytän työjärjestyspuheenvuoron .
Tänä aamuna BBC kertoi , että eräs parlamentin brittijäsen , jolla on valtuuskunnassaan korkea asema , antaa jatkuvasti strategisia neuvoja yksityisille asiakkailleen , mutta ei ilmoita taloudellisten etujen luettelossa , keitä he ovat .
Euroopan kansalaisilla on oikeus odottaa , että heidän edustajansa pitävät julkisen edun ja yksityisen hyödyn erillään toisistaan , mutta he voivat olla varmoja , että näin tapahtuu kaikissa tapauksissa ainoastaan , jos tieto on julkista ja jos siihen pääsee helposti käsiksi .
Arvoisa puhemies , koska kvestorit ovat parhaillaan selvittämässä tätä asiaa , voinko pyytää teitä käyttämään vaikutusvaltaanne siihen , että varmistaisitte luettelon saattamisen ajan tasalle sekä tarvittavien muutosten sisällyttämisen tällaisia tapauksia varten , ja ennen kaikkea siihen , että varmistaisitte , että luettelo julkaistaan myös Internetin välityksellä ja ettei se ole käytettävissä ainoastaan parlamentin sisäisiä tarkastuksia varten ?
Kiitos , parlamentin jäsen Davies .
Tutkin tätä asiaa yhdessä kvestorikollegion kanssa .
Arvoisa puhemies , käytän työjärjestyspuheenvuoron .
Koska tämä on ensimmäinen ystävänpäivä uudella vuosituhannella , toivon , että olette kanssani samaa mieltä siitä , että olisi paikallaan , jos parlamentti juhlistaisi tätä päivää sitoutumalla päättäväisesti käsittelemään sydänsairauksia , jotka ovat tärkein kuolinsyy Euroopan unionissa .
Kehottaisin jäseniä liittymään tänään pidetyn " Winning Hearts " -konferenssin pyrkimykseen , että jokaisella uudella vuosituhannella syntyneellä lapsella olisi oikeus elää vähintään 65-vuotiaaksi , ilman että hän joutuu kärsimään vältettävissä olevista sydän- ja verisuonitaudeista .
Hyvää ystävänpäivää !
Arvoisa puhemies , käytän työjärjestyspuheenvuoron parlamentin työjärjestyksen 9 artiklan mukaisesti ja viittaan samaan seikkaan , jonka jäsen Davies esitti ja joka koskee BBC : n tämänaamuisia varsin vakavia syytöksiä .
Olisin iloinen , jos vakuuttaisitte järjestävänne tutkimukset sen varmistamiseksi , että ne kaksi jäsentä , jotka mainittiin juuri tässä BBC : n haastattelussa , eivät johda yhtiöitään Euroopan parlamentista tai parlamentin tiloissa sijaitsevista toimistoistaan käsin , sillä se olisi todellakin varsin vakava asia .
Menneinä vuosina Britannian konservatiivien kaksinaismoraali on tahrannut Yhdistyneen kuningaskunnan alahuoneen mainetta , ja on todella suuri vaara , että tällainen käytös johtaa samaan Euroopan parlamentissakin .
Kiitos , parlamentin jäsen Murphy .
Kuten sanoin jäsen Daviesille , lupaan tutkia asiaa kvestorien kanssa jo tänä iltana .
Arvoisa puhemies , käytän työjärjestyspuheenvuoron .
Olen jo kirjoittanut teille useissa tapauksissa siitä , miten työjärjestyspuheenvuoroja parlamentissa käytetään .
Minkähän artiklan mukaisen työjärjestyspuheenvuoron jäsen Davies piti ?
Miksi hän ei maininnut sitä , että myös yhdellä hänen liberaalikollegoistaan on konsulttitoimintaa , jota BBC parhaillaan tutkii ?
Aikooko parlamentti sallia sen , että hävyttömät raportit sellaisessa ohjelmassa , jonka uutiset perustuvat valheisiin , saavat määrätä parlamentin työjärjestyksen , vai aikooko se ryhtyä töihin tosissaan ja käsitellä ajankohtaisia haasteita Euroopassa ?
Hyvät kollegat , on selvää , että tätä asiaa tutkivat kvestorit eivät nojaudu ainoastaan radiosta kuulemiinsa tietoihin .
He hoitavat työnsä hyvin tinkimättömästi .
Arvoisa puhemies , uskon ilmaisevani monien eri poliittisiin ryhmiin kuuluvien kollegojeni tuntemuksia kun sanon , että komission puheenjohtajan viikko sitten Itävallan uudelle liittokanslerille välittämä viesti on herättänyt tyytymättömyyttä .
Oliko tuossa viestissä todellakin tarpeen täsmentää , että hän toivottaa liittokanslerille menestystä kaikessa tai että hän ei epäile lainkaan tämän jatkavan edeltäjiensä tavoin omistautumista vapauden , demokratian , ihmisoikeuksien ja perusoikeuksien puolustamiselle , tai sanoa , että hän odottaa uudelta liittokanslerilta hedelmällistä ja rakentavaa yhteistyötä ?
Arvoisa puhemies , tämän vuoksi toivon , että puheenjohtaja Prodi selventäisi meille huomenna , mitä hän halusi tai ei halunnut tarkoittaa näillä sanoilla , jotta kukaan , ehdottomasti kukaan ei voisi käyttää tätä viestiä epätavallisella ja sopimattomalla tavalla ja lisäksi vastoin puheenjohtaja Prodin tahtoa edistääkseen tämän Itävallassa tapahtuneen vaarallisen poliittisen toimen hyväksymistä .
Kiitos , jäsen Wurtz .
Hyvät kollegat , pyydän , että ette alkaisi väitellä asiasta : kyseessä oli menettelyä koskeva esitys .
Muistutan teitä , jäsen Wurtz , että huomenna puheenjohtaja Prodi esittää komission työohjelmaa koskevan julkilausuman .
Tämän julkilausuman jälkeen käytävässä keskustelussa te voitte tietenkin täysin vapaasti esittää hänelle kysymyksiä , samoin kuin puheenjohtaja Prodi voi täysin vapaasti vastata teille .
Suosittelen , että selvitätte tämän asian perusteellisesti silloin , jos haluatte ja jos puheenjohtaja Prodi haluaa .
Arvoisa puhemies , olen hyvin pahoillani siitä , että minun täytyy jälleen rasittaa teitä asialla , jonka olen ottanut täällä esille jo kaksi kertaa aiemminkin .
Olen sanonut teille jo muutaman kerran , että me hollantilaiset parlamentin jäsenet haluaisimme hollantilaisen televisiokanavan .
Tässä parlamentissa näkyy nyt 28 kanavaa , joista kaksi on kreikkalaista , yksi portugalilainen , yksi suomalainen ja yksi belgialainen , mutta vieläkään ei ole yhtään hollantilaista kanavaa , vaikka englantilaisia on seitsemän , saksalaisia kuusi ja ranskalaisia kuusi .
Minulle luvattiin jo syyskuussa , että tammikuuhun mennessä näkyisi yksi hollantilainen kanava .
Nyt on helmikuu , eikä mitään ole tapahtunut .
Haluaisin jälleen pyytää teitä tekemään jotakin asian hyväksi .
Minua ihmetyttää , mikä keskiaikainen byrokratia on sen esteenä , että hollantilainen kanava voitaisiin välittää satelliitin kautta .
Hyvä parlamentin jäsen Plooij-Van Gorsel , olen todella pettynyt , sillä olin aivan vakuuttunut siitä , että asia olisi ratkaistu jo ajat sitten .
Olen kyllä kuullut teidän esittävän usein tätä asiaa koskevia pyyntöjä ja luulen , että jäsen Banotti voi vastata teille .
Annan siis jäsen Banottille puheenvuoron menettelyä koskevaa esitystä varten , jotta hän voi vastata teille .
Arvoisa puhemies , kuten hyvä ystäväni Elly varmaankin tietää , teen kaikkeni , jotta hän ja hollantilaiset kollegani olisivat tyytyväisiä .
Haluaisin vakuuttaa teille tästä asiasta vastaavana kvestorina , että meillä on ollut eri televisio- ja radiokanavia koskeneita teknisiä keskusteluja , ja olen jo lähettänyt tässä yhteydessä postia kollegoille .
Jos se yhtään auttaa , voin kertoa , etteivät irlantilaisetkaan ole vielä saaneet omaa kanavaa .
Näyttää siltä , että meillä on vaikeita teknisiä ongelmia , mutta teemme tosissamme työtä asian hyväksi .
Kiitos , että annoitte minulle tilaisuuden tehdä tämän selväksi .
En tiedä , rauhoittiko tämä hollantilaisia kollegojamme , sillä myöskään irlantilaiset kollegamme eivät voi katsella kansallista kanavaa .
Mielestäni on katsottava , mitä voidaan tehdä , jotta kaikilla kollegoillamme olisi mahdollisuus katsella omaa kanavaansa .
Kiitos , jäsen Banotti , sekä kiitokset muille kvestoreille siitä , että yritätte tehdä jotain asian hyväksi .
Arvoisa puhemies , haluaisin sanoa jäsen Wurtzille , että komissio ei noudata Bre & # x017E ; nevin rajoitetun suvereniteetin oppia ja että kunnes toisin osoitetaan , tämä asia ei kuulu 6 ja 7 artiklan piiriin .
Itävallalla on siis täysi oikeus muodostaa hallitus , ja komission puheenjohtajalla on täysi oikeus ja jopa velvollisuus onnitella siitä Itävaltaa lämpimästi .
Jäsen Wurtzin kannattaisi ehkä muistaa , että siitä ei ole niinkään pitkä aika , kun hänen puoluetoverinsa , Ranskan kaupunkien kommunistijohtajat , lähettivät puskutraktoreita tuhoamaan maahanmuuttajien koteja Ranskassa .
 
Käsittelyjärjestys Puheenjohtajakokouksen työjärjestyksen 110 artiklan mukaisesti laatiman esityslistaluonnoksen lopullinen versio on jaettu. a ) Istunnot 14.18. helmikuuta 2000 Strasbourgissa Keskiviikko : Puhemies .
Koska neuvoston edustaja ei voi olla läsnä keskiviikkoiltana , monet ryhmät Euroopan kansanpuolue , parlamentin sosialistiryhmä , liberaalit , vihreät ja yhtynyt vasemmisto ovat pyytäneet , että neuvoston Kyproksen-kysymystä käsittelevää julkilausumaa ja Brokin mietintöä Kyproksen ja Maltan liittymistä valmistelevasta strategiasta käsiteltäisiin yhteiskeskustelussa ja että näiden aiheiden käsittelyä samoin kuin Swobodan mietintöä siirrettäisiin aikaisemmaksi .
Näin ollen keskiviikon esityslistalla olisi kaksi neuvoston julkilausumaa : unionin kehitysyhteistyöpolitiikan ja muiden politiikan alojen johdonmukaisuudesta sekä YK : n ihmisoikeustoimikunnan seuraavasta kokouksesta , joiden jälkeen käydään yhteiskeskustelu Kyproksesta ja sen jälkeen Swobodan , Corrien , Frassonin ja Knörr Borràsin mietinnöistä .
Haluaako joku perustella tämän pyynnön kyseisten ryhmien puolesta ?
Koska kukaan ei halua esittää puheenvuoroa , toimitan tätä pyyntöä koskevan äänestyksen .
( Parlamentti hyväksyi pyynnön . ) Torstai : Puhemies .
Tärkeitä , ajankohtaisia ja kiireellisiä aiheita koskevan keskustelun osalta on ehdotettu useita muutoksia .
Ihmisoikeuksia koskevaan kohtaan on pyydetty kahta lisäystä : liberaaliryhmä on pyytänyt lisättäväksi alakohtaa " Kambod & # x017E ; a " ja vihreiden ryhmä on pyytänyt lisättäväksi alakohtaa " Pinochet " .
Kuten tiedätte , ihmisoikeuksia koskevaan kohtaan voidaan valita vain viisi aihetta .
Lopullisen esityslistaluonnoksen luettelossa on jo neljä aihetta .
Voimme siis lisätä siihen vain yhden kohdan .
Haluaako joku perustella liberaaliryhmän puolesta alakohtaa " Kambod & # x017E ; a " koskevan pyynnön ?
Arvoisa puhemies , liberaaliryhmälle on hyvin tärkeää , että Kambod & # x017E ; an tilanteesta puhutaan ja että näin tapahtuu juuri nyt .
Tämä ei ole tärkeää pelkästään siksi , että Yhdistyneiden Kansakuntien pääsihteeri Kofi Annan kirjoitti kirjeen Kambod & # x017E ; an hallitukselle , jotta lopultakin ryhdyttäisiin perustamaan erityistuomioistuinta punakhmerien johtajien saattamiseksi vastuuseen , vaan myös siksi , että pääministeri Hun Senin valtakoneisto , joka ei tunnetusti ole mielissään yrityksistä murhata oppositiojohtaja Sam Raninsyn , on nyt ajatellut , että tältä täytyy poistaa parlamentaarinen koskemattomuus , jotta tämä voidaan yksinkertaisesti saada oikeuden eteen .
Kansainvälinen yhteisö on pyytänyt kantamaan vastuuta siitä , mitä Kambod & # x017E ; assa tapahtuu .
Loppujen lopuksi olemme hyväksyneet Kambod & # x017E ; an vaalit , kun samalla vaalien tarkkailu epäonnistui todella pahasti .
Vain tämä parlamentti selvisi tilanteesta jokseenkin kunnioitettavasti .
Mielestäni meidän täytyy parlamenttina nyt myös kantaa vastuumme ja lausua mielipiteemme Kambod & # x017E ; an tilanteesta .
( Parlamentti hyväksyi pyynnön . )
Puhemies .
Alakohta Kambod & # x017E ; a lisätään ihmisoikeuksia koskevaan kohtaan , minkä vuoksi pyyntö Pinochetia koskevan alakohdan lisäämiseksi raukeaa .
Lisäksi minulle on esitetty pyyntöjä uusien kohtien lisäämiseksi ajankohtaiskeskusteluun .
Kyse ei siis ole enää uusien alakohtien lisäämisestä ihmisoikeuksia koskevaan kohtaan , vaan kokonaan uusien kohtien lisäämisestä .
On esitetty kolme pyyntöä : ensimmäisen on esittänyt yhtyneen vasemmiston ryhmä , joka haluaa lisätä kohdan : " Kuolemantuomion täytäntöönpanon lykkääminen Yhdysvalloissa ja Betty Beetsin tapaus " ; toisen pyynnön on esittänyt liberaaliryhmä , joka haluaa lisätä kohdan : " Pinochetin tapaus " ; ja kolmas pyyntö on vihreiden ryhmän esittämä ja he haluavat lisätä kohdan : " Tonavan veteen liittyvä ympäristökatastrofi " .
Kun otamme huomioon käytettävissämme olevan ajan ja koska , kuten tiedätte , esityslistalla on komission julkilausuma teollisuuden uudelleenjärjestelyistä ja koska ajankohtaiskeskustelussa on tällä hetkellä kaksi kohtaa , voimme siis lisätä siihen kaksi uutta kohtaa .
Toimitan ensin yhtyneen vasemmiston pyyntöä koskevan äänestyksen .
( Parlamentti hylkäsi pyynnön . )
Puhemies .
Seuraavaksi käsittelemme liberaaliryhmän pyynnön .
Haluaako joku esittää puheenvuoron tämän pyynnön puolesta ?
Arvoisa puhemies , on merkillistä , että Euroopan parlamentti ei ole tähän mennessä ottanut kantaa Pinochetin mahdolliseen vapauttamiseen , vaikka kansainväliset pidätysvaltuudet on annettu .
Koska Belgian hallituksen valitus korkeampaan oikeusasteeseen päätettiin viime viikolla ottaa käsiteltäväksi ja koska lopullista päätöstä ei ole vielä tehty , on tärkeää , että parlamentti antaa lopultakin vakavan signaalin , johon täytyy sisältyä se , että kukaan ei voi välttää rehellistä oikeudenkäyntiä .
On mahdotonta ajatella , että Euroopan parlamentti , joka on oikeutetusti kiinnittänyt niin paljon huomiota ihmisoikeuksien kunnioittamiseen , ei ilmaisisi tässä asiassa selkeästi mielipidettään .
Arvoisa puhemies , tämä on liian vakava asia käsiteltäväksi nyt kiireellisessä menettelyssä .
Ensinnäkin Euroopan parlamentti on jo antanut kenraali Pinochetia koskevan lausunnon , mutta sen lisäksi meidän on nyt muistettava monta asiaa .
Ensimmäinen on se , että tämä aihe on useissa Euroopan maissa vielä ratkaisematta , ja muistutan kollegoitani siitä , ettei Euroopan yhteistä tuomioaluetta eikä eurooppalaista lainsäädäntöä ole vielä olemassa .
Kannatamme kyllä kansainvälistä rikostuomioistuimen perustamista , mutta sitä ei ole vielä olemassa .
Toiseksi Chilessä on tällä hetkellä demokraattisesti valittu hallitus , jota johtaa Ricardo Núñez , jonka ensimmäinen ilmoitus on ollut se , että kaikkien , jotka ovat tehneet tämänkaltaisia rikoksia , on vastattava niistä oikeudessa , ja muistutan , että tällä hetkellä Chilen oikeusviranomaiset , jotka ovat riippumattomia , tutkivat parhaillaan 60 : tä kannetta , jotka on nostettu kenraali Pinochetia vastaan hänen ihmisyyttä vastaan tekemistään rikoksista .
Tämä on mielestäni riittävän vakava asia , jotta meidän täytyy jatkaa sen käsittelyä , mutta sitä ei pidä ratkaista kiireellisessä käsittelyssä .
Kannatamme sitä , että oikeuden on tapahduttava tämän tapauksen osalta , mutta mielestämme tämä ei ole kaikkien sopivin menettely sitä varten .
( Parlamentti hylkäsi pyynnön . )
Puhemies .
Seuraavaksi käsittelemme kolmannen pyynnön , joka koskee Tonavan veteen liittyvää ympäristökatastrofia ja jonka on esittänyt vihreiden ryhmä .
Haluaako joku jäsenistä perustella tämän pyynnön ?
Arvoisa puhemies , hyvät kollegat , monien tiedemiesten mielestä Tonavan sivujoella tapahtuneella onnettomuudella on yhtä vakavia ympäristövaikutuksia kuin Tsernobylin onnettomuudella .
Ne eivät koske ainoastaan Romaniaa , vaan myös Jugoslaviaa , ja itse asiassa tämä koskee koko Tonavan jokialuetta .
Pidämme aihetta niin tärkeänä , että komission on nyt reagoitava nopeasti , ja mielestäni parlamentin on ilmaistava kantansa ja laadittava tästä asiasta päätöslauselma .
( Parlamentti hyväksyi pyynnön . )
Puhemies .
Edelleenkin torstain osalta PPE-ryhmä on pyytänyt siirtämään keskiviikon esityslistan viimeiseksi kohdaksi Cederschiöldin mietinnön rahanväärennyksen estämiseksi annettavan rikosoikeudellisen suojan vahvistamisesta euron käyttöönoton yhteydessä .
Haluaisiko joku kollegoistamme perustella tämän pyynnön PPE-ryhmän puolesta ?
Arvoisa puhemies , haluan vain pyytää parlamenttia tukemaan tätä ehdotusta , koska tätä esityslistaa on muutettu niin useasti .
Kyseisen asian käsittely ei kestä kovinkaan kauan , mutta on erittäin tärkeää , että asiaa käsitellään parlamentissa nyt , eikä siinä viivytellä .
Kyse on nimittäin euron väärennöksistä , mitä on käsiteltävä kiireesti .
Olemme yrittäneet viedä tämän asian läpi .
Olisin sen vuoksi hyvin kiitollinen , jos parlamentti voisi tukea tätä ehdotusta .
( Parlamentti hyväksyi pyynnön . )
Perjantai : Puhemies .
Mitä perjantaihin tulee , aamupäivän esityslistalle on merkitty postipalveluja koskeva suullinen kysymys , ja Euroopan parlamentin sosialistiryhmä pyytää , että päätöslauselmaesityksistä äänestettäisiin heti keskustelun jälkeen eikä vasta Brysselin istunnossa , kuten lopulliseen esityslistaluonnokseen on merkitty .
Haluaisiko joku kollegoistamme perustella tämän pyynnön PSE-ryhmän puolesta ?
Arvoisa puhemies , pyydän anteeksi ystävältäni Enrique Barónilta , mutta haluaisin vastustaa tätä ehdotusta .
Olen jopa yllättynyt siitä , että se esitettiin , koska olimme sopineet asiasta puheenjohtajakokouksessa käydyn keskustelun jälkeen .
Arvoisa puhemies , teidän ehdotuksenne keskustelun jakamisesta keskustelu perjantaina ja äänestys myöhemmin on järkevä .
Syy siihen on tämä : asia koskee jopa 1 800 000 : ta Euroopan unionin palkansaajaa .
Meillä on asiaa koskeva direktiivi .
Se ei ole vielä vanha , sillä se on peräisin vuodelta 1997 .
Se , että päätämme tulevaisuuden suuntaviivoista uutta direktiiviä silmällä pitäen vähän hätäisesti ja ilman , että meillä olisi ollut aikaa kysyä neuvoa ammattijärjestöiltä tai keskustella kaikkien työmarkkinaosapuolten kanssa , on mielestäni vastoin sitä henkeä , jota haluamme valaa siihen keskusteluun , joka koskee suoraan yhteiskunnan toimijoihin liittyviä kysymyksiä .
Kannatan siis pysymistä siinä , mistä oli sovittu : keskustelu perjantaina ja äänestys myöhemmin .
Arvoisa puhemies , olen ilman muuta selityksen velkaa jäsen Wurtzille , ja aion antaa selityksen koko parlamentille .
Olimme sopineet tästä puheenjohtajakokouksen alussa .
Tuolloin en vielä tiennyt , että komission jäsen Bolkestein aikoisi puhua seuraavalla viikolla tästä aiheesta aluepolitiikka- , liikenne- ja matkailuvaliokunnassa , ja olemme keskustelleet ryhmässäni tästä kysymyksestä ja olemme sitä mieltä , että koko markkinoiden yhdentymisprosessin ja näin herkkää alaa koskevan sääntelyn purkamisen huomioon ottaen parlamentin kannattaa , riippumatta siitä , miten se aikoo tulevaisuudessa toimia , antaa alustava lausunto , jonka komission jäsen Bolkestein merkitsisi tarkasti muistiin ja joka näyttäisi suuntaa ensi viikolla käytävälle keskustelulle .
Arvoisa puhemies , haluaisin yksinkertaisesti pyytää kollega Wurtzia lukemaan , mistä on kyse .
Kyse ei ole sisällöllisestä kiistasta vaan ainoastaan kysymyksestä : milloin komissio kykenee lopultakin esittämään direktiivin , kun sillä on ollut jo puolitoista vuotta aikaa siihen ?
Haluamme saada päätöslauselmalla aikaan vain sen , että luvattuja määräaikoja noudatetaan lopultakin , ja tällöin on tärkeää , että toimimme mahdollisimman nopeasti .
Sen vuoksi haluaisin tukea sosiaalidemokraattien esitystä äänestyksen toimittamiseksi perjantaina .
( Parlamentti hyväksyi pyynnön . )
Arvoisa puhemies , Cederschiöldin mietintöhän poistettiin torstain esityslistalta .
Meillä pitäisi näin ollen olla torstaina hieman enemmän aikaa .
Koska meillä on erittäin kova kiire niiden kiireellisten asioiden määrän vuoksi , jotka pitäisi käsitellä puolentoista tunnin aikana , haluaisin vain kysyä , voisiko istuntoyksikkö tutkia , voisimmeko käyttää puoli tuntia kauemmin kiireellisten asioiden käsittelyyn , jotta meillä olisi riittävästi puheaikaa .
Minusta viime viikkojen istuntojen ajankäyttö on ylipäänsä ollut erittäin kaoottista .
Meillä oli valtava pula puheajoista , ja sitten yhtäkkiä viime torstaina oli tunti tai puolitoista , jolloin esityslistalla ei ollut yhtään asiaa ja jouduimme odottamaan äänestystä .
Tämän viikon perjantaina meillä on käsiteltävänä yksi ainoa asia .
Sehän on järjetöntä .
Haluaisin todellakin pyytää , että istuntojen ajankäyttöä korjataan .
Se on täysin mahdollista : katsotaan , voisimmeko jatkaa ajankohtaiskeskustelua puolella tunnilla , koska Cederschiöldin mietintöä siirrettiin .
Kyse on siis tästä ja vain tästä .
Arvoisa puhemies , haluaisin esittää puheenvuoron eräästä keskiviikon esityslistan kohdasta , jota ette ole vielä vahvistanut .
Ymmärtääkseni olemme samaa mieltä siitä , että sen sijaan , että Geneven yleissopimuksen 50-vuotispäivää käsitellään YK : n ihmisoikeuskomission seuraavaa kokousta koskevan neuvoston julkilausuman yhteydessä , se voitaisiin siirtää maaliskuun istuntoon , jotta sitä voitaisiin juhlistaa asianmukaisella tavalla .
Ymmärtääkseni olemme tästä asiasta samaa mieltä .
Arvoisa puhemies , tänään iltapäivällä tässä istuntosalissa viitattiin BBC : n Today-ohjelman tämänaamuisiin raportteihin , joissa väitettiin , että jotkut kollegoistani hoitaisivat henkilökohtaisia lobbausyhtiöitään tai käyttäisivät jotenkin väärin asemaansa parlamentin jäseninä .
Nämä ovat vakavia syytöksiä .
Ne ovat täysin perusteettomia , pahantahtoisia , poliittisesti tarkoitushakuisia ja ne kerrottiin radiolähetyksessä , vaikka niiden perättömyys tiedettiin täysin .
Turvaudumme asiassa oikeudelliseen neuvontaan .
Kollegani ilmoittamat tiedot taloudellisista eduistaan ovat täydelliset .
Jos saamme tietää , että joku parlamentin jäsenistä tai sen työntekijöistä on tehnyt tässä sotkussa yhteistyötä BBC : n kanssa , aiomme osoittaa parlamentin paheksuvan heitä .
Aivan niin , olemme täysin samaa mieltä. b ) Istunnot 1. ja 2. maaliskuuta 2000 Brysselissä
 
Kaupunkien kestävä kehitys - Maaseudun kehittäminen - Equal-aloite Esityslistalla on seuraavana yhteiskeskustelu seuraavista mietinnöistä : McCarthyn laatima aluepolitiikka- , liikenne- ja matkailuvaliokunnan mietintö ( A5-0026 / 2000 ) komission tiedonannosta jäsenvaltioille kriisissä olevien kaupunkien ja lähiöiden taloudelliseen ja sosiaaliseen elvyttämiseen kaupunkien kestävän kehityksen edistämiseksi tähtäävän yhteisöaloitteen suuntaviivojen vahvistamisesta ( Urban ) ( KOM ( 1999 ) 477 - C5-0242 / 1999 - 1999 / 2177 ( COS ) ) ; Decourrièren laatima aluepolitiikka- , liikenne- ja matkailuvaliokunnan mietintö ( A5-0028 / 2000 ) komission tiedonannosta jäsenvaltioille Euroopan alueen sopusointuiseen ja tasapainoiseen kehittämiseen tähtäävää Euroopan laajuista yhteistyötä koskevan yhteisöaloitteen suuntaviivojen vahvistamisesta ( Interreg ) ( KOM ( 1999 ) 479 - C5-0243 / 1999 - 1999 / 2178 ( COS ) ) ; Procaccin laatima maatalouden ja maaseudun kehittämisen valiokunnan mietintö ( A5-0024 / 2000 ) komission luonnoksesta tiedonannoksi jäsenvaltioille maaseudun kehittämistä koskevan yhteisöaloitteen suuntaviivojen vahvistamisesta ( Leader + ) ( KOM ( 1999 ) 475 - C5-0259 / 1999 - 1999 / 2185 ( COS ) ) ; Stenzelin laatima työllisyys- ja sosiaalivaliokunnan mietintö ( A5-0034 / 2000 ) komission tiedonannosta jäsenvaltioille suuntaviivojen vahvistamisesta yhteisön aloiteohjelmille , joiden osalta jäsenvaltioita kehotetaan jättämään Equal-aloitetta koskevat tukihakemukset ( KOM ( 1999 ) 476 - C5-0260 / 1999 - 1999 / 2186 ( COS ) ) .
Koska jäsen McCarthyn lento on hieman myöhässä , ehdotan , että kuulemme ensiksi jäsen Decourrièrea .
Arvoisa puhemies , hyvät kollegat , arvoisat komission jäsenet ja aluepolitiikka- , liikenne- ja matkailuvaliokunnan jäsenet , minulle annettiin tehtäväksi laatia Euroopan parlamentin mietintö yhteisöaloiteohjelma Interreg III : sta .
Valiokuntakäsittelyn aikana käsittelimme yli 100 tarkistusta ja tähän mennessä 17 tarkistusta , joista osa esitettiin jo valiokunnassa , on jätetty uudelleen .
Ennen kuin keskustelemme ehdottamani päätöslauselman sisällöstä , haluaisin kertoa teille niistä seikoista , jotka olen ottanut huomioon ja jotka ovat ohjanneet työtäni esittelijänä .
Aivan ensiksi haluaisin muistuttaa siitä merkityksestä , joka ylikansallisuuden ja innovatiivisuuden periaatteeseen perustuvalla yhteisöaloite Interregillä on .
Ohjelma on kehityksen liikkeellepaneva voima ja eurooppalaisen ulottuvuuden edistäjä .
Interreg on yksi jaksolle 20002006 suunnitellusta neljästä yhteisöaloitteesta ja sille on myönnetty rahoitusta muita enemmän , eli 4,875 miljardia euroa nykyisten 3,604 miljardin euron sijasta .
Vuonna 1990 perustettu Interreg-aloite perustuu tahtoon valmistella Euroopan raja-alueita " Eurooppaan ilman rajoja " laajojen yhtenäismarkkinoiden toteuttamisen yhteydessä .
Kun rakennerahastoja uudistettiin vuosina 1994 ja 1996 , yhteisöaloiteohjelma Interregiin liitettiin uusia osia , joilla kehitettiin Euroopan laajuisia liikenneverkkoja ja energianjakelua .
Näillä ohjelmilla on kannustettu Euroopan unionissa rajojen yli tehtävään , valtioiden väliseen ja alueiden väliseen yhteistyöhön suosimalla yhteisön alueen tasapainoista kehittämistä .
Interreg III -ohjelma , jonka suuntaviivat Euroopan komissio on antanut meidän käsiteltäväksemme rakennerahastojen yleisistä säännöksistä annetun yhteisön asetuksen N : o 1260 / 1999 mukaisesti , on jatkoa tälle toiminnalle .
Se koostuu kolmesta osasta : osa-alue A sisältää rajat ylittävän yhteistyön raja-alueiden alueellisten yhteisöjen välillä sekä Euroopan unionin sisä- että ulkorajoilla sellaisten yhteisten kehitysstrategioiden avulla , joiden toteuttamisesta vastaavat jäsenvaltiot sekä alue- ja paikallisviranomaiset ; osa-alue B sisältää valtioiden välisen yhteistyön jäsenvaltioiden tai Euroopan unionin jäseneksi pyrkivien valtioiden kansallisten , alueellisten ja paikallisten viranomaisten välillä aluekehityksen , liikenneverkkojen ja ympäristönsuojelun alalla .
Tämän osa-alueen toimien toteuttamisesta vastaavat jäsenvaltiot ja kansalliset viranomaiset ; osa-alue C sisältää alueiden välisen yhteistyön jäsenvaltioiden ja kolmansien maiden välillä osa-alueisiin A ja B liittyvien kokemusten vaihtamiseksi sekä yhteistyön tutkimuksen ja teknisen kehityksen alalla , ja tätä on vielä täsmennettävä Euroopan komission kanssa , joka vastaa tähän osa-alueeseen sisältyvien toimien toteuttamisesta .
Uudessa Interreg-ohjelmassa , sellaisena kuin se on meille esitetty , otetaan huomioon ne tarpeet , joita laajentuminen synnyttää KIE-maissa , saarialueilla ja erityisen syrjäisillä alueilla .
Komissio ehdottaa , että Interregin rahoitus jaettaisiin seuraavalla tavalla : 5080 prosenttia osa-alueeseen A , 6 prosenttia osa-alueeseen C , ja loput , eli enintään 1444 prosenttia , osa-alueeseen B. Euroopan komissio on laatinut luettelon osa-alueiden A ja B mukaiseen tukeen oikeutettavista alueista .
Lista perustuu pääasiassa edellisen ohjelmakauden tukikelpoisten alueiden jaotteluun .
Erityisen syrjäiset alueet ovat oikeutettuja osa-alueen B mukaiseen tukeen .
Komissio on laatinut ensisijaisista aloista ja tukeen oikeutetuista toimista alustavan listan osa-aluetta A varten , mutta tyhjentävän listan osa-aluetta B varten .
Mitä osa-alueeseen C tulee , komissio varaa itselleen mahdollisuuden ehdottaa myöhemmin alueiden välisen kokemusten vaihdon ja vahvemman yhteistyön kannalta tärkeinä pitämiään aihepiirejä .
Ohjelmien hyväksymismenettely on rakennerahastoja koskevien yleisten sääntöjen mukainen .
Jäsenvaltiot tekevät ehdotuksia , jotka annetaan Euroopan komission hyväksyttäviksi ja komissio tarkistaa , ovatko ne yleisesti hyväksyttyjen suuntaviivojen mukaisia .
Näiden ehdotusten on sisällettävä tietty määrä asioita , selvitys rajat ylittävistä ja valtioiden välisistä strategioista ja painopistealueista , niiden toteuttamiseksi tarvittavista toimista sekä alustava rahoitussuunnitelma .
Kuulun siihen parlamentin jäsenten laajaan enemmistöön , joka on äänestänyt yhteisöaloiteohjelma Interregin jatkamisen puolesta .
Pahoittelen sitä , että parlamentille ei ole tiedotettu edellisen ohjelman arvioinnista - sen avulla uusista toimeenpantavista toimista olisi saatu mahdollisimman tehokkaita , mutta ymmärrän toki , miten vaikea tällainen toimenpide on - , pahoittelen myös sitä , että työskentelyaikataulu on ollut todella tiukka , sillä tekstiä käsiteltiin valiokunnassa 24. marraskuuta ja 26. tammikuuta , ja myös sitä , että alueet tai niitä edustavat järjestöt eivät ole olleet mukana laatimassa tätä ohjelmaa .
Koska tämä horisontaalinen ohjelma edistää rajat ylittävää , valtioiden välistä ja alueiden välistä yhteistyötä , se on elävä esimerkki eurooppalaisen ulottuvuuden huomioon ottavasta aluepolitiikasta , joka edistää sopusointuista ja tasapainoista yhteisön aluekehitystä .
Arvoisa puhemies , arvoisat kollegat ja komission jäsenet , Corkissa 7.9. marraskuuta 1996 pidetyssä maaseudun kehittämistä käsitelleessä kokouksessa todettiin , että maaseudun kehittäminen on yksi Euroopan unionin painopistealueista , koska se on maatalouden , sen olemassaolon ja jatkuvan kehityksen edellytys , jotta maanviljelijöille voidaan taata infrastruktuurirakenteet ja välttämättömät palvelut , edistää ympäristönsuojelua ja parantaa elämänlaatua sekä luoda työpaikkoja eri aloille .
Tästä syystä yhtenäinen kehityspolitiikka on välttämätön kaikille Euroopan unionin maaseutualueille .
Tähän politiikkaan sisältyy : yhtenäinen ja monialainen lähestymistapa , hallintomenettelyjen yksinkertaistaminen , Euroopan unionin toimielinten ja kansallisten ja paikallisten toimijoiden yhteistyön parantaminen ja ympäristönsuojelu .
Komissio määritteli vuoden 1998 Agenda 2000 : ssa kaksi perusperiaatetta , joihin maatalouden kehittäminen perustuu , ja näitä periaatteita ovat maatalouden monimuotoisen roolin tunnustaminen ja kehittyvien maatalousalueiden yhtenäinen strategia .
Ensimmäisellä periaatteella tarkoitetaan maanviljelijän ja yhteiskunnan välisen uuden " sopimuksen " laatimista , jonka perusteella maanviljelijästä tulee " maaseudun hallintovirkamies " , mikä merkitsee sitä , että yhteiskunta maksaa ympäristöpalveluista , jotta säilytetään maaseutu alueena , joka tarjoaa mahdollisuuden vapaa-ajanviettoon .
Toinen periaate perustuu toteamukseen , jonka mukaan nykyään suurin osa maaseudun työpaikoista on perinteisen maatalousalan ulkopuolella , mitä varten on laadittava täydellinen kehittämisohjelma , johon maaseudun kehittämiseen ja maatalouteen liittyvät toimintalinjat sisältyvät : maaseudun kehittämisestä tulee näin ollen yksi yhteisen maatalouspolitiikan pilareista .
Leader-yhteisöaloite otettiin käyttöön vuonna 1991 maaseudun kehittämistä koskevan sellaisen uuden strategian tukemiseksi , joka perustuu alhaalta ylöspäin kanavoituun toimintaan ja eri aloitteiden eriyttämiseen sopeuttamalla ne vastaamaan paikallisia tarpeita .
Asetetut tavoitteet ovat seuraavat : maaseutualueiden kehittämismahdollisuuksien parantaminen paikallisten aloitteiden pohjalta , maaseudun kehittämiseen liittyvien tietojen hankkimisen tukeminen ja edellä mainittujen tietojen levittäminen muille maaseutualueille .
Leader I -aloite oli suunnattu niille maaseutualueille , joihin kuuluivat rakennerahastojen tavoitteen 1 ja 5b-alueet .
Ohjelmaan osallistui 217 paikallista toimintaryhmää ja rahoitus oli 1 155 miljoonaa euroa .
Leader II -aloitteesta , jonka ohjelmakausi ulottui vuodesta 1994 vuoteen 1999 ei ole valitettavasti vielä tehty lopullista arviointia , mutta ohjelma oli laajempi kuin Leader I. Tuensaajia oli yli 800 , ja varojen uudelleenjaon jälkeen myönnettyjen tukien määrä oli yli neljä miljardia euroa .
Euroopan komissio päätti lokakuussa 1999 Leader I ja Leader II -aloitteiden menestyksen myötä jatkaa aloitteen toteuttamista .
Vuosiksi 2000 ­ 2006 on valitettavasti suunniteltu yhteensä ainoastaan 2 020 miljoonan euron tukea , ja sen jakamisesta eri jäsenvaltioiden kesken annetaan ohjeet .
Leader + -aloite eroaa aikaisemmista vaiheista siinä , että siihen kuuluvat tällä kertaa kaikki maaseutualueet .
Tämä aloite on myös aikaisempaa kunnianhimoisempi , ja se vastaa paremmin maaseutualueiden tulevia haasteita .
Perusluonteiset muutokset koskevat seuraavia näkökohtia : EU : n kaikki maaseutualueet kuuluvat Leader + -ohjelmaan , paikallisten toimien valintakriteerit ovat jatkossa tiukempia , esitetään aihepiirit , jotka on asetettava etusijalle ja joihin integroidut paikalliset kehittämissuunnitelmat voivat perustua , kuten informaatioteknologian käyttö ja parantunut elämänlaatu tai paikallisiin tuotteisiin liittyvien arvojen säilyttäminen .
Pidän siis aloitteen jatkamista hyvänä asiana , koska siinä , kuten jo sanoin , innovatiiviset kehitysstrategiat tulevat paremmin esiin ja koska aloite on entistä kunnianhimoisempi , vaikkakin on yhä tarpeen tehdä joustavampia niistä kriteereistä , joiden pohjalta määritellään yhteenkuuluvat alueet , jottei harvaanasuttuja eikä tiheästi asuttuja maaseutualueita rangaista .
Katson , että verkottuminen on ratkaisevaa tietojen ja taitojen vaihdon sekä EU : n eri alueiden yhteisten hankkeiden toteuttamisen kannalta , ja muistutan , että niiden toteuttamiseksi täysimittaisesti on käytettävä muun muassa jo olemassa olevia välineitä , kuten ns .
Carrefour-informaatiokeskuksia .
Kannatan komission esitystä ja pidän kokonaisvaltaisia tukia parempana vaihtoehtona , mutta korostan , että kansallisia ja alueellisia viranomaisia koskevat kirjanpitovelvoitteet on määriteltävä tarkoin .
Olen pahoillani siitä , että Leader-aloite on kolmen muun aloitteen tavoin esitelty parlamentille myöhässä , sekä myöhästymisen aiheuttamasta koko prosessin viivästymisestä .
Lopuksi sanoisin olevani huolissani osoitettujen määrärahojen vähyydestä , varsinkin jos otetaan huomioon , että ohjelma on tällä kertaa avoin kaikille unionin alueille ja sitä sovelletaan vuoden pitempään kuin edellistä Leader II -ohjelmaa .
Kiitän toimeenpanevan komission yksiköitä heidän osoittamastaan myötämielisyydestä ja heidän yhteistyöhalukkuudestaan sekä maatalousvaliokunnassa istuvia kollegoitani siitä , että he ovat osallistuneet mietinnön laadintaan esittämällä tarkistuksiaan . .
( DE ) Arvoisa puhemies , hyvät kollegat , Equal-ohjelmaa koskeva mietintöni on luonteeltaan kannanotto , joka on osa uuteen yhteisöaloitteeseen liittyvää kuulemisprosessia , jonka tavoitteena on ylikansallinen yhteistyö uusien menetelmien edistämiseksi syrjinnän ja kaikenlaisen eriarvoisuuden torjumiseksi työmarkkinoilla .
Mietintö oli erittäin työläs , koska se sisältää neljän muun valiokunnan teollisuus- , ulkomaankauppa- , tutkimus- ja energiavaliokunnan , aluepolitiikka- , liikenne- ja matkailuvaliokunnan , naisten oikeuksien ja tasa-arvoasioiden valiokunnan sekä kansalaisvapauksien ja -oikeuksien sekä oikeus- ja sisäasioiden valiokunnan lausunnot .
Tämä yhteisöaloite seuraa kahta muuta aloitetta , Adapt- ja Employment-aloitteita , ja sen talousarvio on selvästi pienempi , nimittäin noin 2,8 miljardia euroa .
Aloitteen lähestymistapa on aivan uusi , nimittäin innovatiivisten työllisyysmallien kehittäminen kansainvälisten maantieteellisten tai toimialakohtaisten kehittämiskumppanuuksien avulla .
Tavoite on selvä : suunnitelmallinen kansainvälisten hankkeiden kehittäminen , hankkeiden , jotka ovat työllisyyspoliittisten suuntaviivojen mukaisia , eli ne edistävät työllistävyyttä , yrittäjyyttä , sopeutumiskykyä ja naisten ja miesten yhtäläisiä mahdollisuuksia .
Tavoite on todella ilahduttava ja parlamentti kannattaa sitä laajasti .
Equalin käytänteiden on lisäksi tarkoitus siirtyä kansallisiin toimintasuunnitelmiin työllisyyden edistämiseksi tai varmistaa niiden täytäntöönpano .
Se on tärkeä yhteisöaloite , jota rahoitetaan rakennerahastoista kolmen muun aloitteen , Urban- , Leader- ja Interreg-aloitteen tavoin .
Olen pyrkinyt mietinnössäni vähentämään liiallista byrokratiaa ja muotoilemaan kehittämiskumppanuuksista muodostuvaa lähestymistapaa hieman avoimemmaksi ja joustavammaksi .
Tekninen tuki on mielestäni välttämätöntä , mutta aiempien teknisen avun toimistojen ongelmien vuoksi uusia teknisen avun toimistoja ei perusteta ennen parlamentin päätöstä , millä estetään poliittisen vastuun siirtyminen tekniselle avulle .
Tekninen tuki on siitä huolimatta välttämätöntä .
Erityistä huomiota kiinnitetään tietojen levittämiseen tuloksista ja parhaiden käytäntöjen keskinäiseen oppimiseen sekä sukupuoleen liittyvien seikkojen huomioon ottamiseen kaikessa toiminnassa ( mainstreaming ) .
Pyrkimyksenäni oli varmistaa mietinnölle laajin mahdollinen kannatus .
Se johti tarkistusten määrän vähentämiseen valiokunnan yli 100 : sta täysistunnon 22 : een , mikä mahdollisti myös lukuisat kompromissimahdollisuudet .
Turvapaikan hakijoiden osaltakin on nyt saatu aikaan kompromissi .
Arvoisa puhemies , pyydän nyt kuitenkin tässä yhteydessä , että äänestäisimme Equal-ohjelmaa käsittelevästä mietinnöstäni huomisen sijasta vasta keskiviikkona , jotta voimme vielä muotoilla yksityiskohtia .
Minulle on tärkeää , että yhteisöaloite voi alkaa oikeaan aikaan , että selvä enemmistö kannattaa mietintöä , jotta komissiotakin kehotettaisiin ottamaan huomioon Euroopan parlamentin rakentavat ehdotukset , sillä Euroopan parlamentti asetti Equal-aloitteen määrärahat varaukseen , jotta nimenomaan parlamentin jäsenten näkemykset löytävät tiensä tähän yhteisöaloitteeseen .
Tässä yhteydessä on myös oikeutettua , että Euroopan parlamentti pitää kiinni siitä , että painopistealueiden muuttaminen on mahdollista vasta parlamentin kuulemisen jälkeen .
Equalin on oltava nimensä veroinen , ja tämä on vakaa aikomukseni .
Sen on tarkoitus mahdollistaa yhtäläiset mahdollisuudet kaikille syrjityille Euroopan unionissa .
Sen on tarkoitus estää yhteiskunnan hajoaminen .
Sen on tarkoitus estää syrjäytymisen kuuluminen arkipäivään .
Kaikille on tarkoitus tarjota mahdollisuus hyötyä tästä yhteisestä aloitteesta riippumatta siitä , kuinka vanhoja ja mitä sukupuolta he ovat ja mistä he tulevat .
Tämä on aikomukseni , ja pyydän parlamenttia antamaan tälle mietinnölle vakuuttavan kannatuksensa ! .
( EN ) Arvoisa puhemies , on jo itsessään saavutus , että keskustelemme uudesta Urban-yhteisöaloitteesta , ja sekin on saavutus , että olen tänään paikan päällä , sillä Air France peruutti klo 14.10 lähteväksi tarkoitetun lentoni , mutta silti olen täällä !
Vain vuosi sitten komissio pyyhki Urban-aloitteen pois Agenda 2000 : ta koskeneiden ehdotustensa joukosta , vaikka me poliitikkoina tiesimme , että kansalaiset tukivat tämän aloitteen jatkamista vuodeksi 2000 .
Niinpä parlamentti voi laskea ansiokseen onnistuneen lobbauskampanjan Urban-aloitteen palauttamiseksi osaksi Agendaa sekä komission ja neuvoston pään käännyttämiseksi .
Kaupunkipolitiikka on aina ollut näkyvästi esillä EU : n politiikassa .
Esimerkiksi omassa jäsenvaltiossani olemme kehittelemässä valkoisen kirjan strategista lähestymistapaa , ja hallituksen kaupunkiasiain työryhmä tarkastelee parhaillaan kaupunkiyhteisöjen ongelmia .
Koska kahdeksan kymmenestä eurooppalaisesta asuu kaupunkialueella , on oikein , että autamme kaikkein heikoimmassa asemassa olevia asuinalueitamme hoitamaan liiankin tuttuja köyhyyteen , sosiaaliseen syrjäytymiseen , työttömyyteen , rikollisuuteen ja huumeriippuvuuteen liittyviä ongelmia ja kaikkia muita niistä aiheutuvia ongelmia .
Esimerkiksi omalla kotialueellani , Manchesterissa , Urban-yhteisöaloite on ollut valtava menestys .
Urban-aloitteen varoin on tuettu yhtä Yhdistyneen kuningaskunnan köyhimmistä asuinalueista , eli Moss Sidea .
Millennium Youth Park -hankkeella pyritään saamaan nuoria ihmisiä jälleen mukaan oman asuinalueensa elvyttämiseen .
Sen lisäksi , että tuemme pienyrityksiä ja sosiaalipolitiikkaa , pääsemme todistamaan muodonmuutoksen alkamista eräällä varsin köyhällä kaupunkialueella .
Myöhemmin tämän Urban-hankkeen toiminta ulotettiin koskemaan asuinaluetta laajemminkin , eli järjestettiin aktiivinen tiedotus- ja mainoskampanja paikallisiin valintamyymälöihin ja kuuluisiin brittiläisiin pubeihin .
Nämä ovat sellaisia hyviä käytäntöjä , joiden haluaisimme leviävän eri puolille Euroopan unionia tiedonvälityksessä ja mainonnassa .
Tätä hanketta ohjaavat erityissuuntaviivat ovat väljät , jotta tilaa jäisi paikalliselle ja alueelliselle erilaisuudelle .
Olemme samaa mieltä siitä , että niiden pitäisi olla luonteeltaan suuntaa-antavia ja mahdollisimman joustavia , jotta voimme varmistaa , että erityisohjelmat mahtuvat mukaan .
Emme valiokunnassa kannata määrän vähentämistä 50 : een .
Kannatamme yleistä määrän vähentämistä , mutta mielestämme mielivaltaisesti valittu luku 50 ei ole avainasia .
Sen asemesta meidän olisi pyrittävä laadukkaisiin hankkeisiin , joilla voidaan kiihdyttää muutosta ja uudistumista sekä sisäisiä investointeja lainojen ja riskipääoman muodossa kerrannaisvaikutusten aikaansaamiseksi .
Jäsenvaltioiden olisi siksi pystyttävä nimeämään määrärahojensa ylärajan puitteissa kohtuullinen määrä alueita .
Valitessamme paikallisia Urban-ohjelmia meidän on käytettävä hyväksemme paikallisia köyhyydestä ja terveydentilasta kertovia indikaattoreita ja tilastotietoja , jotta voimme tehokkaammin valikoida kaikkein eniten apua tarvitsevat alueet .
Yhdistyneessä kuningaskunnassa paikallinen köyhyysindeksi on oikein hyvä esimerkki laajasti käytetystä standardista ja tilastotiedosta , joka auttaa kohdentamaan EU : n tukiohjelmien lisäksi myös kansallisia ja alueellisia tukiohjelmia .
Tällaisen indeksin merkitys välineenä ja voimavarana olisi tunnustettava EU : n käyttämien kriteerien ohella .
Pyytäisinkin teitä tuomaan julki paikallisia indikaattoreita , jotta voimme toimia juuri näin .
Kaikkein köyhimmillä kaupunkialueillamme on valtavasti erilaisia ongelmia : korkea työttömyys ja usein varsin huonopalkkaiset epävarmat työpaikat , köyhyys ja sosiaalinen syrjäytyminen .
Usein näihin ongelmiin yhdistyy myös huono terveydentila , huonot asumisolot ja huumeriippuvuus elämäntapana .
Siksi meillä on epävakaita asuinalueita , joihin on soluttautunut rikollisuutta , huumekauppaa ja jengejä .
Tämä onkin aivan liian tuttua monille kaupunkialueillemme .
Kaikki nämä monimutkaiset ongelmat huonontavat kaupunkilaistemme elämänlaatua , vaikka meillä näillä alueilla onkin käyttämättä mahdollisuuksia kasvun ja hyvinvoinnin lisäämiseen .
Siksi jälleen kerran esitin mietinnössäni , ettei Urban-ohjelmaan sisältyvää toimintaa pidettäisi pelkästään yhtenä ratkaisuna yhteen ongelmaan : näillä alueilla ei ole yksittäisiä , " irrallisia " sijasta kannustettava esittämään yhdennettyjä toimintasuunnitelmia , joissa keskitytään juuri niiden urbaaneihin ongelmiin käyttämällä EU : n voimavaroja paikallisten toimien vahvistajana .
Haluaisin , että nämä toimet ulotettaisiin koskemaan terveysasioita ja syrjinnän torjumista , kuten Amsterdamin perustamissopimukseen on kirjattu .
Yhteisön aloite tarkoittaa yhteisön mukaantuloa .
Osa paikallisista asukkaista on kaupunkialueillamme kaikkein aktiivisimpia ja sitoutuneimpia muutokseen pyrkijöitä ja muutoksentekijöitä .
Meidän on kannustettava heitä osallistumaan näitä ohjelmia koskevien hankkeiden suunnitteluun ja edistämiseen .
Siksi komission ehdottama aikataulu on varsin kunnianhimoinen .
On parempi , että meillä on laadukkaita hankkeita , joihin yhteisöjen toimintaryhmät osallistuvat aktiivisesti , kuin sellaisia hankkeita , jotka esitetään ajallaan , mutta ilman paikallisten osallistumista .
Komission on tietenkin taattava uusien kaupunkialoitteiden valinnassa käytettyjen perusteiden täysi julkisuus ja avoimuus , mutta sen on myös paljastettava ne tietoverkot , joita käytetään parhaiden käytänteiden vaihtamiseksi .
Tämä on tärkeää avoimuuden ja verkkojen yleisen tehokkuuden kannalta .
Lopuksi haluaisin korostaa sitä , että tarvitsemme paikallista osallistumista , jotta pystymme ratkomaan ongelmia jälkiteollisen ajan kaupungeissa .
Meidän on saatava työttömien energia , nuorten vajaakäytössä olevat taidot ja iän mukanaan tuoma kokemus mukaan näiden ongelmien ratkaisemiseen .
Siten pystymme korvaamaan köyhyyden , riippuvuuden ja vieraantumisen oikeudenmukaisuudella , aloitteellisuudella ja osallistumisella .
Tämä auttaa meitä palauttamaan EU : n uskottavuuden ja kansalaisten luottamuksen siihen , että unioni pystyy herättämään paikallista toimintaa paikallisten ongelmien ratkaisemiseksi .
Arvoisa puhemies , kuten esittelijä McCarthy äsken mainitsi , Urban-aloitetta voidaan varmastikin pitää Euroopan parlamentin saamana voittona asetusten uudistamista koskeneessa viimevuotisessa keskustelussa .
Kuten toiset ovat jo maininneet , Urban-aloitteen tavoitteena on edistää kaupunkialueiden taloudellista ja sosiaalista elpymistä tukevia innovatiivisia strategioita , ja tässä mielessä on hyvä muistaa , että 80 prosenttia Euroopan asutuksesta on keskittynyt kaupunkeihin .
Myönteisen kaupunkiympäristön luominen sosiaalipolitiikan alalla tarkoittaa sellaisen politiikan toteuttamista , jolla pyritään työpaikkojen luomiseen pitkällä aikavälillä , sekä köyhyyden torjuntaa ja toimia matalapalkkaisten ryhmien ja vanhusten avustamiseksi , toimia lasten hyväksi , rotuun ja etniseen alkuperään perustuvaa integraatiota , toimia kansalaisten osallistumisen edistämiseksi ja kohdennettua kansanterveyspolitiikkaa , johon sisältyy toimia huumausaineiden väärinkäytön torjumiseksi sekä keskitetty rikosten torjunta .
Komission tiedonannossa otetaan huomioon tarve noudattaa strategiaa , jossa yhdistetään monia taloudellisia , sosiaalisia ja infrastruktuuria koskevia toimia .
On kuitenkin muistettava , että Urban-aloitteen lisäksi sosiaalialalla on toiminnassa myös useita muita yhteisön välineitä : Euroopan sosiaalirahastoa koskevan asetuksen 6 artiklan mukaisia innovatiivisia toimia , pilottihankkeita , etenkin uusia valmistelevia toimia työllisyyden edistämiseen paikallistasolla , kuten Euroopan parlamentti on hiljattain esittänyt vuoden 2000 talousarvioon , Equal ja Interreg-aloitteita sekä Euroopan sosiaalirahaston yhdenvertaisuutta koskevien linjausten integroimista .
Kuten työllisyys- ja sosiaalivaliokunta lausunnossaan korosti , on siis tarpeen , että komissio ottaa huomioon yhteisvaikutuksen , jota voidaan tässä yhteydessä hyödyntää , ja pyrkii samalla välttämään toimien ja rahoituksen mahdollista päällekkäisyyttä .
Jos toisaalta pidämme tarpeellisena sitä , että ohjauskomiteoilla taataan eri toimien yhdenmukaisuus ja keskinäinen täydentävyys , kehotamme toisaalta komissiota myös edistämään tietojenvaihtoa ja koordinointia asiasta vastaavien yksiköittensä välillä .
Tällainen koordinointi ei pelkästään ole olennaisen tärkeää , vaan myös asiantuntemuksen ja hyvien käytänteiden vaihdon ja levittämisen on oltava olennaista , mistä lausunnossamme muistutimme .
Arvoisa puhemies , tämän aloitteen merkitys kasvaa yhä suuremmaksi sitä mukaa , kuin Euroopan kaupunkien taloudelliset ja sosiaaliset ongelmat kärjistyvät ja kaupunkilaiset pitävät kaupungin tai heidän kaupunginosansa hallintoa yhä etäisempänä .
Tässä tilanteessa Euroopan unionin laajentuminen aiheuttaa lisää sosiaalisia muutoksia , joten meidän on ajoissa varauduttava kaupunkiemme taloudelliseen elvyttämiseen ja sosiaaliseen koheesioon .
Kaupunkien ongelmat on sitä paitsi pakko hoitaa , kun otetaan huomioon niiden suuri vaikutus lähialueisiin sekä niiden historiallinen ja kulttuurinen merkitys .
Aloitteen onnistuminen edellyttää kuitenkin kaikkien kansalaisten sitoutumista ja osallistumista , sekä vähemmän motivoituneiden sosiaaliryhmien ja taloudellisesta ja sosiaalisesta kriisistä erityisesti kärsivien ryhmien aktivointia .
Tässä haluamme korostaa naisten tai naisia edustavien tahojen tasapainoista osallistumista Urban-aloitteen ohjelmien suunnitteluun ja toteuttamiseen .
Naisten oikeuksien ja tasa-arvoasioiden valiokunnassa me korostamme lisäksi tarvetta rahoittaa rakenteita , jotka helpottavat naisten toimimista ammatissa varsinkin sovitettaessa yhteen työn ja perheen asettamia velvoitteita , sekä yleisiä rakenteita , jotka edistävät sukupolvien välistä solidaarisuutta ja yhteiskunnallista solidaarisuutta .
Tämän aloitteen tehokkaalla täytäntöönpanolla voisi olla moninkertaisia vaikutuksia , koska se voisi olla herätteenä samankaltaisille toimille alueellisella ja paikallisella tasolla .
Sen poliittinen merkitys kasvaa näin ollen vielä suuremmaksi , koska naisilla on tarve saada tuntea eurooppalaisen politiikan saavutukset elävästi arkielämässään .
Arvoisa puhemies , valiokuntamme pitää myönteisenä sitä , että komissio ehdottaa Urban-ohjelman ensisijaisiksi tavoitteiksi paikallisyhteisöjen ja kansallisten vähemmistöryhmien parempaa integrointia sekä turvallisuuden lisäämistä ja rikollisuuden ehkäisemistä .
Valiokunta pitää välttämättömänä , että kaupunkialueiden taloudelliseen ja sosiaaliseen elvyttämiseen yhdistetään suvaitsevaisuuden ilmapiirin luominen vähemmistöjä kohtaan , siten että rasismin ja muukalaisvihamielisyyden vähentämiseen tarkoitetut toimet ovat kiinteä osa Urban-ohjelmasta rahoitettavia yksittäisiä ohjelmia .
Pidämme kansalaisten turvallisuudentunteen lisäämistä ja kaupunkien tavanomaisen rikollisuuden torjumista kaupunkialueiden elvyttämisen keskeisinä tavoitteina .
Valiokuntamme totesi , että rikollisuuden innovatiiviseen ja tehokkaaseen torjuntaan ja ehkäisyyn kunnissa tarvitaan eriytyneitä toimia ; tällaisia toimia ovat mm. rikollisuuden ehkäisyn sisällyttäminen kaupunkisuunnitteluun , toimet nuorisorikollisuuden ehkäisemiseksi , rikollisten sopeuttaminen yhteiskuntaan sekä mallit kunnan eri viranomaisten , esimerkiksi poliisi- , oikeus- ja sosiaaliviranomaisten välisen yhteistyön tehostamiseksi .
Laadimme valiokunnan suositukset yksimielisesti , koska meistä oli erittäin tärkeää jatkaa nimenomaan Urban-ohjelmaa jota toteutettiin aiemmin menestyksellisesti , koska meidän mielestämme Euroopan unioni voi toteuttaa kaikkien kansalaistensa pitkäaikaisen rauhanomaisen yhteiselämän vain tällaisten ohjelmien avulla .
Sen vuoksi tällaiset ohjelmat ovat meille erittäin tervetulleita .
Haluaisin viitata tavoitteisiin , jotka koskevat työllisyys- ja sosiaalivaliokunnan neljästä yhteisöaloitteesta suurinta , nimittäin Interreg III : ta .
Interreg III : n yhteydessä on ehdottomasti voitava antaa huomattavaa tukea myös sosiaalisille toimille .
Kun otetaan huomioon , että 50 prosenttia unionin työttömyydestä aiheutuu pääasiassa rakenteellisesta työttömyydestä , ja kun otetaan huomioon raja-alueiden erityisen vaikea tilanne viittaan vain mahdollisiin ei-toivottuihin muuttoliikkeisiin se ei ole pelkästään järkevää vaan välttämätöntä .
A-ryhmän liitteessä II luetellut tukikelpoiset toimet vaikuttavatkin tässä suhteessa lupaavilta .
Komission tiedonannosta puuttuvat kuitenkin kokonaan määräykset , jotka velvoittavat jäsenvaltioita noudattamaan sosiaali- ja työllisyyspoliittisten näkökohtien integroitua lähestymistapaa .
Sen vuoksi haluaisin viitata erityisesti ammatillista koulutusta koskevien toimien korostamiseen , erityisesti alueilla , joissa pitkäaikais- ja nuorisotyöttömyys on suurta .
B-ryhmän pitäisi olla avoin myös työllisyyspoliittisille tukitoimille , erityisesti hakijavaltioiden liittymistä edeltävän strategian yhteydessä .
Työllisyyspoliittisten toimien kannalta vaikuttaa minusta yleisesti välttämättömältä , että yhteistyötä käsittelevä sekakomitea koostuisi alueellisista edustajista , koska juuri tämän toimen vaatima asiantuntemus ja läheisyys löytyy vain alueelliselta tasolta , jotta nämä toimet eivät jäisi abstrakteiksi puheiksi .
Voimme aina arvostella sitä , että Interreg III -ohjelman hallintokulut ovat - minun mielestäni edelleen liian suuret , ja sitä on arvosteltava aina , vaikka minusta tuntuu melkein siltä kuin se olisi väistämätöntä komission tukiohjelmissa .
Haluaisin kuitenkin viitata siihen , että se on juuri tässä yhteydessä kohtalokasta .
Varsinkin työllisyyspolitiikassa pitäisi pyrkiä mahdollisimman yksinkertaisiin toimiin , jotta sosiaalinen ulottuvuus saisi EU : ssa taas sille kuuluvan merkityksen .
Arvoisa puhemies , aluepolitiikka- , liikenne- ja matkailuvaliokunnan valiokunnassa tarkasteltiin muun muassa Leader + : aa koskevaa mietintöä , ja näin ollen päätimme kannattaa hankkeiden hallinnon hajauttamista ja olemme sitä mieltä , että tällainen prosessi voi olla tehokas vain , jos kaksi ehtoa täyttyy : eli jos paikalliset toimintaryhmät edustavat paikallisen yhteisön yleisiä etuja ja jos komission valvontamekanismeilla estetään alueellisia ja paikallisia poliittisia voimia käyttämästä Leader + : n varoja omien järjestöjensä ja ryhmiensä ylläpitoon .
Pyydämme , että hankkeiden päätöksiä tekevissä elimissä taataan kolmen ryhmän tasapuolinen osallistuminen : poliittisten ryhmien ja julkisyhteisöjen , yritysten ja taloudellisten toimijoiden sekä yhteiskunnallisten toimijoiden , ammattiyhdistykset ja kansalaisjärjestöt mukaan luettuina .
Korostamme erityisesti sitä , että kaikissa näissä elimissä on naisten ja miesten oltava tasapuolisesti edustettuina .
Lisäksi korostamme sitä , että tärkeimpänä tavoitteena on edistää kestävän kehityksen strategioita , joiden myönteiset vaikutukset ulottuisivat maantieteellisesti varsinaista yhteisöä laajemmalle alueelle , ja näin ollen pidämme oikeana myös sitä , että hankkeet liitetään tavoitteisiin 1 ja 2 sisältyviin kehitysohjelmiin sekä niiden alueiden ja maiden asemakaavoitussuunnitelmiin , joissa niitä toteutetaan .
Olemme iloisia siitä , että Leader + mahdollistaa tukitoimien toteuttamisen kaikilla unionin maaseutualueilla , mutta siitä huolimatta mielestämme on tärkeää keskittää yhteisön varoja heikoimmassa asemassa oleville alueille ja helpottaa siten unionin taloudellista ja sosiaalista yhteenkuuluvuutta , ilman että jäsenvaltioiden hallitukset ohjaavat näitä varoja muihin kuin koheesiota edistäviin tavoitteisiin .
Olemme valiokunnassa sitä mieltä , että ohjelmalohkon 1 mukaisesti rahoitetuissa hankkeissa olisi hyödynnettävä alueen omia kehitysmahdollisuuksia ja tukeuduttava erityisesti paikallisiin perinteisiin , tekniikoihin ja käytänteisiin , erityistuotteisiin ja kestäviin energianhallintatapoihin .
Kannatamme komission ehdotusta keskittää toimet muutamille valikoiduille alueille ja olemme sitä mieltä , että koska monet maaseutuyhdyskunnat ovat hajanaisia , hankkeen valitsemiseen edellytettävän vähimmäisväkiluvun olisi oltava 10 000 asukasta .
Pidämme tarpeellisena sovittaa Leader + : n ohjelmalohkojen 2 ja 3 hankkeiden kehitystavoitteet ja täytäntöönpanojärjestelyt yhteen samoilla alueilla toteutettavien unionin muista alueiden välisistä ja kansainvälisistä yhteistyö- ja kumppanuusohjelmista , kuten Interregistä , Sapardista , Pharesta , Tacisista ja Medasta , rahoitettujen hankkeiden kehitystavoitteiden ja täytäntöönpanojärjestelyjen kanssa .
Arvoisa puhemies , puhun naisten oikeuksien ja tasa-arvoasioiden valiokunnan puolesta kahden minuutin ajan ja sitä seuraavien kahden minuutin ajan sosialistiryhmän puolesta , sillä se oli mukana työllisyys- ja sosiaalivaliokunnassa Equal-aloitetta koskevaa mietintöä laadittaessa .
Naisten oikeuksien ja tasa-arvoasioiden valiokunta käsitteli varsin huolellisesti naisten syrjinnän osalta Equal-yhteisöaloitetta , jonka tavoitteena on edistää uusia välineitä , joilla torjutaan kaikenlaista työmarkkinoihin liittyvää syrjintää ja eriarvoisuutta .
Näin siksi , että sukupuoleen perustuva syrjintä on rakenteellista ja horisontaalista .
Naisten oikeuksien ja tasa-arvoasioiden valiokunnan mielestä oli ehkä virhe sisällyttää sukupuoleen perustuva syrjintä kaikkiin muihin syrjinnän muotoihin , koska naiset eivät ole vähemmistö , vaan naisia on yli puolet maailman väestöstä .
Katsomme , että olisi ollut parempi sisällyttää sukupuoleen perustuva syrjintä perustamissopimuksen eritysosastoon , joka olisi käsitellyt naisten ja miesten yhtäläisiä mahdollisuuksia .
Tämä olisi ollut looginen seuraus perustamissopimuksessa naisten ja miesten tasa-arvolle annetusta keskeisestä asemasta .
Jos tämä otetaan huomioon , olemme kuitenkin tyytyväisiä komission ehdotuksiin ja katsomme , että naisten ja miesten yhtäläisiä mahdollisuuksia on edistettävä oleellisena osana jokaista työllisyysstrategian neljää pilaria ja teema-alaa ja että yhtäläisiä mahdollisuuksia varten on luotava myös erillinen pilari .
Equal-aloitetta koskevien ehdotusten osalta olemme sitä mieltä , että yhteisöaloitteisiin liittyvissä ohjelmissa on tehtävä selkeä ero toisaalta sukupuoleen perustuvan syrjinnän torjumiseen tähtäävien ensisijaisten toimien ja toisaalta muunlaisen syrjinnän torjumisen välille ja että on otettava käyttöön sellainen lähestymistapa , jolla pyritään sisällyttämään sukupuolten yhtäläiset mahdollisuudet kaikkiin yhteisön politiikkoihin , ja että siis painotettaisiin tarvetta toteuttaa myös sellaisia hankkeita , joilla pyritään helpottamaan perhe- ja työelämän yhteensovittamista , eikä ainoastaan edistämään sukupuoleen perustuvan syrjinnän torjumista .
Yleisesti voidaan todeta , että työllisyys- ja sosiaalivaliokunnassa käytiin kiivasta keskustelua jäsen Stenzelin mietinnöstä , sillä jäsen Stenzelin ehdottama lähestymistapa ja oman ryhmäni lähestymistapa erosivat huomattavasti toisistaan .
Olemme antaneet varsin myönteisen arvion komission ehdotuksesta .
Yritimme kuitenkin etsiä sellaisia ratkaisuja sillä tavoitehan on , että Euroopan parlamentti esittää lausunnon , jolla on sitten oma painoarvonsa komission ja neuvoston arvioissa , joissa näkemykset olisivat samansuuntaisia niin , että mietinnöllä olisi äänestyksessä suurempi enemmistö takanaan .
Jotkin kohdat olivat toisia hankalampia : esimerkiksi kumppanuudet , joiden osalta on mielestäni välttämätöntä päästä sovitteluratkaisuun , jotta komission ehdotusta voidaan kannattaa ja tukea .
Sillä välin komissiolta on kuitenkin pyydettävä tiettyä joustavuutta , jotta voidaan jatkossa ottaa mukaan muita kohtia .
On myös välttämätöntä , että tekninen apu ja yksinkertaistaminen ovat perusluonteisten seikkojen joukossa .
Poliittisessa mielessä kaikkein hankalin aihe koski turvapaikan hakijoita .
Haluan jatkaa tästä aiheesta vielä jonkin aikaa , sillä mielestämme komission ehdotus on sovinnollinen ja hengeltään myönteinen .
Kulutimme paljon aikaa turvapaikan hakijoiden määritelmän antamiseen , sillä sen laatiminen on oikeudellisesti vaikeaa , mutta uskon , että nyt olemme päässeet esittelijän kanssa sovitteluratkaisuun ainakin näin toivon , ja se , että parlamentin hyväksyttäväksi tulevassa mietinnössä ei käsitellä turvapaikan hakijoita , on ymmärrettävä parlamentin komission ehdotukselle antamaksi tueksi .
Emme ole koskaan hyväksyneet parlamentin vanhakantaisuutta tämä on meidän kantamme sen suhtautumisessa komission ehdotuksiin , ja tätä minun on tähdennettävä .
Olen samaa mieltä esittelijän kanssa siitä , että äänestys olisi toimitettava keskiviikkona hänen ehdotuksensa mukaisesti , jotta olisi vielä aikaa selvittää , mitä ratkaisuja on olemassa , jotta parlamentin mietintö olisi , mikäli mahdollista , komission ehdotusta edistyksellisempi eikä ainakaan vanhakantaisempi .
Arvoisa puhemies , hyvä esittelijä , hyvät kollegat , ennen kuin alan puhua tarkemmin Equal-aloitetta koskevasta mietinnöstä , haluaisin sanoa jotain periaatteellista työllisyyssuuntaviivoista , joihin mietintö perustuu .
Mietintöön on kirjattu EU : n laajuisen työllisyyspolitiikan perustavoitteiksi muun muassa työllistävyys , yrittäjyys ja sopeutumiskyky .
Näiden tavoitteiden on ilmeisesti tarkoitus tehdä työntekijöistä mahdollisimman hyödyllisiä talouden kannalta .
Lähestymistavan , joka todella haluaisi poistaa syrjintää tehokkaasti ja pitkäaikaisesti , tavoitteena pitäisi kuitenkin olla ihmisten itsemääräämisoikeus .
Vain silloin ei ole enää kyse pelkästään taloudellisesta hyödynnettävyydestä vaan tasa-arvoisista elämäntaipaleista .
Jäsen Stenzelin mietintö kehittyi kuitenkin hyvin , ainakin annettujen suuntaviivojen osalta .
Kaikki turvapaikan hakijat ja pakolaiset pitää nimenomaan sisällyttää ohjelmiin , vaikka sen pitäisi olla oikeastaan itsestään selvää .
Konservatiivit äänestivät siitä huolimatta valiokunnassa sitä vastaan .
Kysyn heiltä : onko teidän politiikkanne tavoitteena ihmisten marginalisointi ?
Mikä ajatus kätkeytyy sen taakse , että ihmisiltä kielletään työn tekeminen , jos he haluavat tehdä työtä ?
Eikö se ole jyrkässä ristiriidassa työllistävyyssuuntaviivan kanssa ?
Mainitsemisen arvoista on myös se , että nyt on kyse mainstreaming-ohjelmasta , sillä mietinnöllä on yksi puute .
Niinpä sitä näkökohtaa on erityisesti korostettu , että naisten pitäisi saada paremmat mahdollisuudet työmarkkinoilla , ja tämä tapahtuisi rakentamalla lisää päiväkoteja .
Jos ei kanneta huolta miesten suruttomasti kohoavista uraputkista vaan ainoastaan päiväkotipaikoista , kamppailematta uusintamistyön epätasaista jakautumista vastaan , ei valitettavasti myöskään nainen ole ymmärtänyt , mitä mainstreaming tarkoittaa !
Arvoisa puhemies , hyvät parlamentin jäsenet , aluepolitiikka- , liikenne- ja matkailuvaliokunta hyväksyi käsiteltävänä olevan Equal-ohjelmaa käsittelevää mietintöä koskevan lausunnon viimeisessä kokouksessaan vastustuksetta yhden äänestäessä tyhjää .
Totean tämän tietoisesti puheeni aluksi , jotta kävisi selväksi , että tilanne on päinvastainen kuin asiasta vastaavassa työllisyysvaliokunnassa .
Kaikkien ryhmien asettuminen lausunnon taakse perustuu johtopäätöksiin , jotka keskittyvät alue- ja liikennepoliittisten sekä matkailuasioiden liittämiseen työmarkkinoiden syrjinnän ja kaikenlaisen eriarvoisuuden torjumiseen liittyviin näkökohtiin .
Aluepoliittisen valiokunnan jäsenet löytävät komission ehdotuksesta tietysti myös useita arvostelua herättäviä kohtia , esimerkiksi ensinnäkin riittämättömän teema-alojen määrittelyn kehittämiskumppanuuksiin liittyville toimille ; toiseksi komission vielä laatimista odottavat tiukat valintaperusteet hanke-ehdotusten arvioimiseksi ; kolmanneksi , komission ja teknisen avun pelättävissä olevat liian suuret hallinnollistekniset kulut .
Sen vuoksi hallinnollisille kuluille on asetettava yläraja .
Näistä kriittisistä huomautuksista valiokunta teki johtopäätöksensä .
Kiinnitimme erityistä huomiota sellaisten kysymysten yhdistämiseen , jotka koskevat uusien työpaikkojen luontia muita huonommassa asemassa oleville sosiaali- ja matkailualalla sekä pienissä ja keskisuurissa yrityksissä ja lisäksi pk-yritysten perustamisen helpottamista ottamalla huomioon tarvittava taloudellinen rakennemuutos .
Yhteisöaloitteiden toimien yhteensovittaminen eurooppalaisten työllisyysaloitteiden kanssa on tärkeä ja ratkaiseva vaatimus ja edellytys Equal-ohjelman tehtävien onnistumiselle .
Tuemme painokkaasti innovatiivista lähestymistapaa kansainvälisten kehittämiskumppanuuksien muodostamisessa ja kokemusten vaihdon organisoimisessa Euroopan tasolla ja osana Equal-ohjelmaa .
Erityistavoite , hyödyn saaminen koko Euroopalle , nostaa alueellisen yhteistyön Euroopan tasolle säilyttäen erilaisten alueellisten toimijoiden yhteistyön .
Se on hyvä asia , ja sen vuoksi olemme myös kannattaneet sitä .
Arvoisa puhemies , hyvät naiset ja herrat , hyvät kollegat , tänään viitattiin jo siihen , että ensimmäinen Urban-aloite oli yksiselitteisesti menestys .
Saamme kiittää parlamentin innokkaita jäseniä , erityisesti kuten olen parlamentin uutena jäsenenä kuullut esittelijä McCarthya , siitä , että tätä aloitetta jatketaan nyt Urban II -aloitteena , vaikka pienemmin määrärahoin , ja haluaisin siksi onnitella häntä sydämellisesti hänen panoksestaan ja tietysti myös hänen Urban II -aloitetta koskevasta mietinnöstään .
Urban II -aloitteessa on uutta se , että se suunniteltiin pieniä kaupunkeja tai kaupunginosia varten .
Se on tärkeää , koska juuri pienillä kaupungeilla on usein muita huonommat mahdollisuudet saada tukea .
Toisaalta ongelmat , jotka johtavat suureen uudistustarpeeseen , voivat keskittyä erityisesti juuri tällaisiin kaupunkeihin ja vaikuttaa vastaavasti erittäin kielteisesti .
Yksittäisten toimien vaikutuksen lisäämiseksi Urban II -aloitteen hankkeiden määrä rajattiin 50 : een .
Minusta on tärkeää , ettei tätä mielivaltaisesti valittua rajaa noudateta jäykästi , vaan että jäsenvaltioiden päätettäväksi jätetään , kuinka moneen hankkeeseen ne haluavat jakaa käytettävissään olevat määrärahat .
On kuitenkin pidettävä huolta siitä , että varsinkaan pienissä jäsenvaltioissa ei keskitytä taas ainoastaan suurkaupunkien kaupunginosien tukemiseen .
Niille Urban II -aloitteen suoma apu olisi vain pisara meressä , ja sen onnistuminen olisi epävarmaa ja se voisi raueta tyhjiin .
Mielestäni on tärkeää myös olla laajentamatta Urban II -aloitteen valintaperusteita liikaa ja olla samalla vesittämättä niitä .
Juuri tiukasti rajattu perusteluettelo takaa sen , että tuetut hankkeet ovat malleja , jotka voidaan tulevaisuudessa siirtää muihin ongelmakaupunkeihin .
Vanhaa teollisuutta sisältävältä alueelta , jossa on paljon ongelmia , saamani kunnallispoliittisen kokemukseni perusteella haluaisin pyytää tukeanne , hyvät kollegat , erityisesti mietinnön kahdelle kohdalle , joita pidän sosiaalipoliittisten näkökohtien ohella erittäin tärkeinä .
Ensinnäkin : ympäristönsuojelunäkökohtien huomioiminen on välttämätöntä kaupunkien kestävän kehityksen kannalta , ja sen vuoksi ympäristönsuojelun pitäisi olla yleinen edellytys hankkeen tukemiselle .
Toiseksi : kaupunkien tavanomaisen rikollisuuden ja huumausaineiden hankkimiseksi esiintyvän rikollisuuden ehkäisyn ja torjunnan on alettava paikalliselta tasolta .
Niitä tarvitaan ehdottomasti kaupunkien elämänlaadun parantamiseksi ja siksi niitäkin on painotettava Urban II -aloitteessa .
Arvoisa puhemies , arvoisat esittelijät , hyvät kuulijat , kiitän esittelijöitä , jotka ovat lyhyessä ajassa saaneet aikaan asiantuntevat mietinnöt .
Ryhmässäni on kuitenkin kritisoitu valiokunnan valmistelutyön ajoitusta .
Mietinnöt ovat myöhässä , lisäksi käsittely vietiin ainakin aluepolitiikka- , liikenne- ja matkailuvaliokunnassa läpi suurella kiireellä .
Näin menetettiin hyvä tilaisuus keskustella aikaisempien ohjelmien tuloksista , hyvistä käytännöistä ja myös puutteista .
Ryhmämme korostaa Interreg-ohjelman yhteydessä rajat ylittävää toimintaa ja erityisesti unionin ulkorajojen yli suuntautuvaa yhteistyötä .
Tärkeinä alueina ovat muun muassa Balkanin ja Adrianmeren alueet , mutta mielestäni ei sovi unohtaa myöskään Venäjän kanssa tehtävää yhteistyötä .
Ryhmämme haluaa nostaa uudelleen esiin rahastojen käytännön valvonnan ja korostaa muun muassa Interreg- , Tacis- , Ispa- ja Phare-ohjelmien parempaa koordinaatiota .
Nyt tämä koordinaatio puuttuu , eikä komissio ole antanut vieläkään täsmällisiä esityksiä koordinaation parantamiseksi .
Me täällä parlamentissa odotamme , että komissio antaa valiokunnallemme tarkemman selvityksen asiasta mahdollisimman pian .
Käytännön toimeenpanossa paikallisten yritysten , organisaatioiden ja muiden toimijoiden mukaan saaminen on ratkaisevan tärkeää .
Yhteistyöhankkeissa tarvitaan kokemuksen perusteella parempaa suunnittelua , tarkempaa seurantaa ja tuloksellisempaa toteutusta .
Hankkeet ovat jääneet usein puolitiehen , ja tehokkuus on kadonnut hallinnointiin ja byrokratiaan .
Myös yhteistyökumppaneilta on vaadittava sitoutumista projekteihin ja oman osuuden täyttämistä .
Ryhmämme uudistaa muutaman tarkistuksen , jotka valiokunnan käsittelyssä hylättiin .
Nostan tässä esille vielä Urban-mietinnön , jonka perusteluissa esittelijä on käsitellyt ansiokkaasti komission suuntaviivoihin liittyvää 500 euron vähimmäismäärää asukasta kohti .
Se ei toimi mekaanisena tavoitteena vaan sitä on voitava soveltaa kohdealueella vallitsevien olosuhteiden mukaan .
Tämä on niin tärkeä näkökohta , että se on nostettava perusteluista johtopäätöksiin .
Arvoisa puhemies , hyvät kollegat , Interreg on yksi eurooppalaisimmista rakennerahastoista .
Siitä ei ole tarkoitus tukea vain yhden alueen tai valtion hankkeita vaan kahden tai useamman maan toisiinsa rajoittuvia alueita .
Valitettavasti tämä koskee vain osaa rahoista , nimittäin vain EU : n sisäisille rajoille tarkoitettuja määrärahoja .
Nimenomaan unionin ja kolmansien maiden välisillä raja-alueilla tarvitaan toimiva väline rajat ylittävään yhteistyöhön .
Asetuksessa annetaan ymmärtää , että sellainen olisi jo olemassa .
Sellaista ei kuitenkaan ole .
Asia on niin , että komissio ei ole muuttanut asetusta , vaikka parlamentti on vaatinut sitä vuosia .
Käytännössä tämä merkitsee näiden alueiden kannalta lähitulevaisuudessa sitä , että tuki muuttuu taas hukkaan heitetyksi raja-aluetueksi .
Parlamentti on vaatinut vuodesta 1996 lähtien , että kolmansien maiden kanssa tehtävää yhteistyötä varten perustettaisiin yhteinen rahasto , jotta näistä vaikeuksista päästäisiin .
Mitään ei ole tapahtunut !
Vaikeuksia pitkitetään taas noiden alueiden kustannuksella .
Parlamentti vaatii taas korjausta asiaan ja rajat ylittävää yhteistyötä , ja odotamme , että yhteinen rahasto muodostetaan ja että asetusta muutetaan vielä kerran yhteistyössä muiden komission jäsenten kanssa .
Haluamme kansalaisten Eurooppaa emmekä byrokraattien Eurooppaa !
Arvoisa puhemies , kolmasosa Euroopan unionin rahoista käytetään rahastoihin , jotka on tarkoitettu kaikenlaisia kehitystavoitteita varten .
Minun ryhmäni pitää sitä erinomaisena , jos sillä tavalla poistetaan tiettyjen alueiden , kaupunkien ja väestöryhmien heikko asema tai parannetaan elinympäristön hyvinvointia .
Tässä on kysymys solidaarisuudesta ja edistyksestä .
Se , että rahaa jaetaan yhä enemmän , ei kuitenkaan takaa , että rahankäyttö muuttuisi yhä paremmaksi .
Kunnat ja alueet , jotka saavat rahaa , ovat saaneet samalla käytännön kokemusta .
Ne ovat todenneet , että on erittäin vaikea käyttää rahaa tavoitteisiin , joihin ne tarvitsevat sitä eniten .
Kaikki , mikä liittyy talouskasvuun ja infrastruktuuriin , onnistuu kyllä yleensä hyvin , mutta sosiaali- ja ympäristötavoitteiden hyväksyminen ei ole useinkaan varmaa .
Koska on hyvin epäselvää , millä tavalla sääntöjä tulkitaan , kunnat ja alueet käyttävät nyt kalliiden toimistojen palveluja .
Nämä asiantuntijat saavat tehtäväksi arvioida , missä määrin Euroopan komission virkamiehet ovat valmiita hyväksymään suunnitelmia .
Joissakin tapauksissa minulle tulee sellainen vaikutelma , että ei ole kysymys solidaarisuudesta tai pahimpien ongelmien ratkaisemisesta vaan saavutettujen etujen säilyttämisestä ja Euroopan unionin autuutta koskevasta propagandasta .
Silloin tärkeimmäksi tavoitteeksi vaikuttaa tulleen se , että rakennetaan ja maalataan propagandakylttejä , joissa sanotaan , että kyseinen ohjelma on osittain Euroopan unionin rahoittamaa .
Propagandaan ja tutkimustoimistoihin sekä neuvotteluihin ja valvontaan hukataan liikaa rahaa , ja paljon rahaa palaa takaisin siihen maahan , josta se on lähtenyt .
Tulevissa jäsenvaltioissa on 100 miljoonaa asukasta , joiden elintaso on yksi kolmasosa tai kaksi kolmasosaa Euroopan unionin nykyisten jäsenvaltioiden keskitasosta , ja niiden suunnitellun liittymisen jälkeen tämä tuhlaaminen herättää vielä enemmän vastalauseita .
Euroopan yhtyneen vasemmiston konfederaatioryhmä oli aluepolitiikka- , liikenne- ja matkailuvaliokunnassa yhtä mieltä Nogueira Románin kanssa , joka laati lausunnon Leader-ohjelmasta .
Hän totesi oikeutetusti , että ei ole hyvä levitellä näitä rahoja kaikille maaseutualueille .
Valittaessa innovaatiohankkeiden ja sen välillä , että rahat keskitetään jälkeenjääneisyyden torjumiseen , valitsemme jälkimmäisen vaihtoehdon , koska se edistää eniten yhdenvertaisuutta .
Innovaatiot sellaisilla alueilla , missä menee jo hyvin , ovat toki tuottoisia , ja ne tapahtuvat myös ilman yhteisön tukea .
Toinen huomion arvoinen asia on alueellisen hallinnon ja kunnallishallinnon mahdollisuus vallan väärinkäyttöön ja ystävien suosimiseen .
Erityistä huomiota kiinnitetään paikallisiin ryhmittymiin , joissa viranomaiset , voittoa tavoittelemattomat organisaatiot ja voittoon pyrkivät yritykset tekevät yhteistyötä .
Keskustelua on käyty siinä yhteydessä käytettävästä jakoperusteesta .
Silloin on tuotu esille muun muassa sellainen malli , joka panee ajattelemaan Alankomaiden " polderimallia " , johon kuuluu rakenteellisesti organisoitu yhteistyö viranomaisten , ammattiliittojen ja yrittäjäjärjestöjen välillä .
Meidän ei pidä unohtaa , että kunnanvaltuustojen ja alueellisten parlamenttien vaalit järjestetään , jotta koko väestö olisi edustettuna .
Oikeastaan pitäisi olla niin , että kyseiset elimet punnitsevat asioita ja ottavat siinä huomioon ammattiliittojen ja ympäristöliikkeen toiveet .
Ryhmäni ei vastusta sitä , että annetaan selkeästi oma rooli ammattiliitoille ja ympäristöliikkeelle , joiden osuutta yhteiskunnassa pidämme tärkeänä .
Siten voidaan välttää se , että lyhytnäköiset tai epädemokraattisesti toimivat paikallishallinnot jättävät etukäteen huomiotta niiden roolin .
Se , että meidän täytyy nyt pelätä vallan väärinkäyttöä ja ystävien suosimista , osoittaa , että demokratia ei valitettavasti toimi vielä ihanteellisen hyvin .
Yksi haitta on se , että vaaleilla valittujen elinten rajoitetun roolin myötä yritykset saavat enemmän vaikutusvaltaa .
Niin kauan kuin talouden perustana ei ole se , että kaikkien tarpeet otetaan demokraattisesti huomioon , vaan se , että harvoille tehdään voittoa , on kyseenalaista , toimiiko demokratia paremmin , jos siihen ovat vaikuttamassa yrittäjät kunnanvaltuustojen sijasta .
Meille tässä on kysymys periaatteesta " yksi ihminen , yksi ääni " eikä periaatteesta " yksi osake , yksi ääni " .
Arvoisa puhemies , Euroopan unionissa on taloudellisia rajalinjoja , ja sellaiset sisämarkkinat , joilla vallitsee tavaroiden , ihmisten , palvelujen ja pääoman vapaa liikkuvuus , ovat nykyään täysin toiminnassa .
Kuitenkin on tärkeää sisämarkkinoiden tehokkaan toiminnan kannalta ja Euroopan yhtenäisvaluutan menestyksen kannalta , että kaikki Euroopan yli sata aluetta voisivat kilpailla taloudellisesti tässä varsin haastavassa ympäristössä .
Jotkin Euroopan unionin alueet ovat taloudellisesti hyvin vahvoja , ja niillä tulotaso ylittää reilusti keskimääräisen tulon asukasta kohden .
Unionissa on myös köyhiä alueita , jotka tarvitsevat unionin apua kehittääkseen elinkeinoelämäänsä niin , että ne pystyvät kilpailemaan osana Euroopan unionin rakennetta .
Siksi silmäillessämme EU : n rahoitusnäkymiä vuosille 19891993 ja vuosille 19941999 huomaamme , että todella suuri osa EU : n budjetista oli varattu Euroopan aluekehitysrahaston ja Euroopan sosiaalirahaston hoitamiseen .
Monilla Euroopan alueilla on kaksi yhä ajankohtaista ongelmaa : ensiksi asianmukaisen infrastruktuurin , eli teiden , vedenkäsittelylaitosten ja niihin liittyvien liikenneverkkojen puutteellisuudet ; toiseksi tarve käynnistää aloitteita , joilla kitkeä nuoriso- ja pitkäaikaistyöttömyys , joka on jatkuva sosiaalinen ongelma monilla Euroopan kaupunki- ja maaseutualueilla .
Pyrkimyksenä on oltava aina sen varmistaminen , ettemme ole rakentamassa ainoastaan kaupunkien Eurooppaa .
Meidän on varmistettava , että käynnistetään aloitteita työpaikkojen luomiseksi , jotta lisättäisiin työllistymismahdollisuuksia myös pienissä ja keskisuurissa yrityksissä Euroopan maaseutualueilla .
Tämäniltainen keskustelu liittyy olennaisimmillaan EU : n yhteisöaloiteohjelmien toimintaan , eli uuteen Interreg III -aloitteeseen ja Equal- ja Leader + -aloitteisiin .
EU : n on näissä kolmessa ohjelmassa osoitettava selvästi sitoutuvansa edistämään rajat ylittävää kehitystä , torjumaan pitkäaikaistyöttömyyteen liittyviä ongelmia ja tukemaan maaseutualueiden kehitysaloitteita .
Arvoisa puhemies , hyvin monet Euroopan unionin kaupungeista ovat heikossa asemassa .
Jäsenvaltioilla ei ole aina kylliksi varoja , jotta tähän asiaan voitaisiin puuttua riittävällä tavalla .
Siksi on järkevää , että Euroopan unioni tukee edelleen jäsenvaltioita ja paikkaa tarvittaessa puutteita Urban-ohjelman puitteissa .
Komission Urban-ohjelmaan liittyvät ehdotukset sisältävät leikkauksia seitsemäksi tulevaksi vuodeksi sekä yhteisön talousarvion että tukea saavien alueiden lukumäärän osalta .
Minun täytyy todeta kollega McCarthyn lailla , että alueiden lukumäärää on vähennetty todella raskaasti .
On toivottavaa , että jäsenvaltioilla olisi tietty vapaus päättää itse hankkeiden määrästä tietyn talousarvion puitteissa .
Kuten sanottu , talousarvion osalta Urban-ohjelman tarkoituksena on kansallisen politiikan tukeminen ja täydentäminen .
Tarvittavien lisävarojen järjestämiseksi on mielestäni täysin johdonmukaista tarkastella ensi kädessä jäsenvaltioita ja yksityisiä rahoittajia .
Siksi vihreiden tarkistus 2 ei voi saada kannatustamme , mikä oli tilanne myös valiokunnan kokouksessa .
Lisäksi olen sitä mieltä , että kaupungille tai kaupunginosalle myönnettävän tuen täytyy vaikuttaa kannustavasti , erityisesti kun on kyse yhteisön osallistumisesta .
Rakennetuki aiheuttaisi riippuvuutta tuesta .
Siten emme saavuttaisi tarkoitustamme .
Lopuksi vielä yleinen huomautus Interreg-ohjelmasta .
Mielestäni tukea rajat ylittäviin aloitteisiin pitää myöntää ainoastaan silloin , kun alueet todella haluavat sitä .
Hankkeita toteutettaessa on myös tärkeää , että ne eivät ole ristiriidassa yhteisön yleisen lainsäädännön kanssa .
Tilintarkastustuomioistuimen vuotta 1998 koskevan kertomuksen mukaan se ei ole mikään kuvitteellinen riski .
Siksi olemmekin esittäneet tarkistusta yleisen politiikan ja konkreettisten hankkeiden välisten ristiriitojen välttämiseksi .
Aluksi haluan ilmaista tyrmistykseni siitä , että 14 neuvoston edustajaa on tuominnut Itävallan ennakkoon .
Arvoisa puhemies , hyvät kollegat , rakennerahastouudistuksen yhteydessä yhteisöaloitteiden määrä putoaa neljään .
Iloitsen Interreg-aloitteen jatkumisesta ja ensisijaisesta asemasta .
Suuntaviivojen myöhäinen esittäminen aiheuttaa kuitenkin joitakin ongelmia .
Alueita ei otettu riittävästi mukaan suuntaviivojen valmisteluun , vaikka sitä vaadittiin monesti rakennerahastojen uudistamisesta keskusteltaessa .
Interreg II : ta ja Interreg III : ta ei voi suoraan kytkeä toisiinsa , mikä aiheuttaa käytännössä epävarmuutta suunnitteluun ja aukkoja rahoitukseen .
Se on vahinko , sillä se vaarantaa täysin järkeviä hankkeita .
Interregiä toteutettaessa on varmistettava koordinoiminen ja synkronointi muiden käytettävien rahoitusvälineiden kanssa .
Se on erityisen tärkeää käytettävien määrärahojen tehokkuuden lisäämiseksi .
Ongelmia aiheuttavat kuitenkin erityisesti se , että esimerkiksi Phare-ohjelman määrärahat ovat vuosittaisia ja hankekohtaisia , kun taas Interreg-määrärahat ovat monivuotisia ja toimikohtaisia .
Tämä aiheuttaa tulevaisuudessa käytännön ongelmia , ja toivon , että Interregin järkevä täytäntöönpano on siitä huolimatta mahdollista .
Arvoisa puhemies , hyvät parlamentin jäsenet , yhteisöaloite Leader on osoittautunut hyväksi välineeksi maaseudun innovatiivisen kehityksen ja pilottihankkeiden tukemiseen .
Sen vuoksi olen erittäin iloinen juuri tämän yhteisöaloitteen ja sen uuden version säilyttämisestä Leader + -ohjelmassa .
Uutta Leader + -ohjelmaa voidaan nyt käyttää koko Euroopan unionin maaseudun tukemiseen , mikä tarjoaa tuettaville hankkeille parempia mahdollisuuksia .
Tärkeää on koordinointi Leader + : n ja Euroopan unionin muiden tukimahdollisuuksien välillä , mutta yhtä tärkeää on myös koordinointi muiden kansallisten tukien kanssa .
Tukien päällekkäisyys on vältettävä , ja samanaikaisesti on kyettävä hyödyntämään myös synergiavaikutuksia .
Tämän vuoksi olen erittäin ilahtunut siitä tavoitteesta , että Leaderin tukialueet verkotetaan tehokkaammin toisiinsa .
Maatalous on yksi maaseudun tärkeimmistä elinkeinoista , ja sen on voitava olla mukana Leader-aloitteessa , tai maatalouden rakennemuutosta voidaan myötäillä Leader-aloitteella synnyttämällä maaseudulle uusia työpaikkoja .
Maaseudun kaikki taloudelliset yhteydet on otettava huomioon Leader + -ohjelmassa , ja vain yhteisin ponnistuksin voidaan saada aikaan paras mahdollinen lopputulos .
Leader on pantava nyt täytäntöön .
Komission on hyväksyttävä toimintaohjelmat mahdollisimman pian , mikä tarkoittaa jätettyjen hakemusten käytännöllistä ja tehokasta käsittelyä ja mahdollisimman nopeaa hyväksymistä .
Siihen on varattu viisi kuukautta aikaa .
Minusta se tuntuu hieman liian pitkältä ajalta .
Meidän pitäisi pyrkiä lyhyempiin aikoihin .
Kun joku on nimittäin kehittänyt hankkeen ja kun se on valmis , hän haluaa päästä mahdollisimman pian toteuttamaan sitä .
Vaikka olenkin iloinen tämän Leader + -yhteisöaloitteen uudistamisesta , yksi asia painaa minua : EU : n komissio vaatii ehdotuksessaan Leader + -ohjelmalle seurantakeskusta , käsittelemättä tarkemmin tämän ehdotuksen täytäntöönpanoa .
Sen vuoksi mieleeni nousevat seuraavat kysymykset : Kuka siellä työskentelee ?
Miten ihmiset valitaan ?
Ennen kaikkea , mistä tulevat rahat , ja missä tämän seurantakeskuksen on tarkoitus toimia ?
Tarkoitan nimittäin sitä , että Leader + -ohjelmassa ei ole penniäkään ylimääräistä hallintokuluihin , jotka luonnostaan jäisivät kuitenkin komission vastuulle .
Kokemukset muilta alueilta osoittavat lisäksi , että jos seurantakeskuksia on perustettu , niistä ei ole suurempaa hyötyä epäilyttävää työpaikkojen luomista lukuun ottamatta .
Sen vuoksi kehotan komissiota hoitamaan valvontatehtävänsä itse ja ponnistelemaan Leader + -ohjelmien hyvän toteutumisen puolesta .
Siihen kuuluu nimenomaan myös arviointi ja julkistaminen , kuten kyllä tähänkin asti on kuulunut .
Arvoisa puhemies , suurin osa niistä rajoista , jotka ovat vuosisatojen ajan jakaneet Euroopan osiin , on määritelty keinotekoisesti , minkä seurauksena maantieteellisesti yhtenäisiä alueita on jaettu osiin ja tasapainoisen kehityksen ja yhteenkuuluvuuden kannalta on luotu voimakasta epäsuhtaa alueiden välillä .
Unionin sisäiset rajat , tai se , mitä niistä on jäljellä , eivät enää ole syynä sotien syttymiselle , mutta ne synnyttävät kuitenkin taloudellista jälkeenjääneisyyttä , yhteiskunnallisia muureja ja kulttuurisen kommunikaation puutetta Euroopan kansojen välillä .
Yhteisön toimielimissä meillä on velvollisuus työskennellä näiden rajojen jättämien arpien tasoittamiseksi , jotka ovat ristiriidassa yhtenäisen Euroopan hengen kanssa .
Kannattamamme taloudellinen ja sosiaalinen yhteenkuuluvuus konkretisoituu Interreg-aloitteen avulla alueellisessa yhteenkuuluvuudessa ja mantereemme raja- ja reuna-alueiden yhdentymisessä .
Interreg on heijastanut alusta lähtien aitoa yhteisön asemakaavoituspolitiikkaa sekä todellista monenkeskistä eurooppalaista aluekäsitystä .
Euroopan parlamentti puoltaa tätä aloitetta , mutta pahoittelee vain sitä , että meidän on hyväksyttävä aloitetta koskeva päätöslauselma , vaikka emme ole vielä saaneet tuloksia Interreg II : n arvioinnista .
Tiedostamme kuitenkin sen , ettei kolmannen aloitteen toimeenpanoa kannata lykätä , sillä muuten vaarantaisimme useiden hankkeiden onnistumisen ja monien meneillään olevien hankkeiden jatkuvuuden , sillä Interregin onnistuminen on selvää , ja tätä mieltä ovat myös ne paikalliset , alueelliset ja kansalliset viranomaiset , jotka ovat osallistuneet yhteisrahoitettuihin hankkeisiin .
Yhdessä oppiminen , uudistuminen , hankkeiden toteuttaminen yhdessä ja hyvien käytäntöjen jakaminen , toistensa ymmärtäminen ja suvaitseminen ovat joitakin niistä asioista , joita tämä aloite opettaa niille , jotka siihen osallistuvat .
Aloitteeseen liittyy monia mielenkiintoisia kysymyksiä , kuten seurantakeskus , keskittämisen periaate ...
Haluaisin kuitenkin keskittyä puhumaan hallintoelimistä .
On tärkeää pyrkiä löytämään yhteisiä alueiden välisiä ja valtioiden rajat ylittäviä hallintoelimiä , joihin kaikki paikalliset ja alueelliset viranomaiset sekä taloudelliset ja yhteiskunnalliset toimijat voisivat osallistua .
Ei kannata enää toteuttaa samanlaisia hankkeita rajan molemmin puolin .
On tärkeää luoda rajat ylittävä kulttuuri , ja sitä varten on tärkeää tehdä uudistuksia hallinnollisen yhteistyön alalla ja ylittää mielikuvituksen avulla olemassa olevat muurit , ylittämällä ne vaikeudet , joita jokaisen jäsenvaltion , jokaisen alueen ja jokaisen kunnan erilaiset toimivaltuudet muodostavat .
Hankkeen toteutuminen ei saa kariutua siihen , että vuoropuhelu on hankalaa .
Valiokunnassa käydyissä keskusteluissa olemme myös panneet merkille Interregin ja muiden yksivuotisten tai kaksivuotisten rahoitusvälineiden , kuten Medan , Tacisin tai Pharen , koordinointiin liittyvät vaikeudet .
Parlamentin päätöslauselmaehdotuksessa on kiinnitetty paljon huomiota näihin ongelmiin ja komissiolta pyydetään ehdotuksia , joiden avulla ongelmat voidaan ratkaista ja joiden avulla asetetaan järkeviä määräaikoja tarvittavien muutosten tekemiseen .
Arvoisa puhemies , syy siihen , että haluan osallistua tähän keskusteluun , on se , että Urban-aloite on ollut varsinkin Irlannissa melkoinen menestys , ja minusta olisi tärkeää , että Euroopan unioni jatkaisi osallistumistaan tällä alalla .
On surullista , että monet sadat , jopa tuhannet , asuma-alueet Euroopan unionissa kärsivät ankarasta köyhyydestä ja heikoista lähtökohdista .
Jopa niissä jäsenvaltioissa ja kaupungeissa , jotka ovat erittäin vauraita , suuri joukko ihmisiä asuu omilla saarekkeillaan ilman asianmukaisia palveluja alueilla , joiden koulujärjestelmä on huono , joissa fyysinen infrastruktuuri on kehittymätön ja joissa huumeet ja muut ikävät ilmiöt ovat yleisiä .
Jos Euroopan unioni haluaa osoittaa , että sillä on oma tehtävänsä Euroopan unionin kansalaisten auttamisessa , sen on mielestäni annettava jäsenvaltioille tukea , jolla osoittaa , että unioni toimii kansalaisten ja heidän perheidensä hyväksi .
Ohjelma on ollut erittäin onnistunut Irlannissa , ja tiedän sen onnistuneen muissakin maissa .
Alkuun pääseminen oli aika hidasta , mutta hitaus johtui siitä , että oli tarpeen saada paikalliset ihmiset itse mukaan kehittämään näitä ohjelmia .
On tärkeää , että ihmiset käyttävät omaa aloitteellisuuttaan ja omaa paikallista asiantuntemustaan tämän aloitteen kehittämisessä .
Olisi varsin helppoa saada nämä ohjelmat kehitetyiksi nopeasti ja aikataulun mukaisesti ottamalla mukaan ulkopuolisia ammattiasiantuntijoita , mutta sellainen olisi vastoin koko Urban-ohjelman tarkoitusta .
Ennen kuin lopetan , haluaisin vielä mainita erään asian : meidän olisi pidettävä kiinni siitä , että siellä , minne näitä tukirahoja osoitetaan ja missä tätä ohjelmaa kehitetään , se tehtäisiin vakavasti otettavan Urban-kehityspolitiikan puitteissa .
Valitettavasti Irlannissa ei ole tapahtunut näin Annan täyden tukeni Equal-ohjelman innovatiiviselle lähestymistavalle ja tavoitteelle saada syrjäytyneet ryhmät mukaan työmarkkinoille .
Kehittämiskumppanuudet ovat varsin hyvä ajatus , vaikka ne ovatkin kokeellisia .
Kehittämiskumppanuuksien tapauksessa olen kuitenkin huolissani kahdesta tärkeästä asiasta .
Niiden pitäisi olla pienten ryhmien ulottuvilla , jotta näissä ryhmissä voitaisiin kehitellä , panna täytäntöön ja valvoa ohjelmia .
Tarvitsemme ohjelmaan suurta joustavuutta .
Olen myös aiemmin ilmaissut huoleni helppotajuisen kielenkäytön tarpeellisuudesta ja siitä , ettei käytettäisi ammattislangia , jotta teksti olisi kaikkien ymmärrettävissä .
Olen iloinen siitä , että tämä hyväksyttiin mietintöön , mutta en voi yhtyä tarkistukseen 9 , sillä tarkistuksen kielenkäyttö ei ole ollenkaan helppotajuista .
Toinen huoleni koskee sitä , että joillakin syrjityillä ryhmillä on erityisongelmia , esimerkiksi vammaisilla työpaikoille pääsemisessä .
Hankkeissa olisi käsiteltävä erityisesti myös tätä ongelmaa .
Nämä huolenaiheet on otettava huomioon ohjelmia käynnistettäessä .
Aion varmasti toimia näin järjestöjen ja ryhmien kanssa läntiseen Keski-Englantiin kuuluvassa vaalipiirissäni .
Nyt siirtyisin kiisteltyyn turvapaikan hakijoita ja pakolaisia koskevaan kysymykseen .
Vaikka en kannatakaan sitä , että ne pakolaiset , joilta on evätty pakolaisstatus ja joita uhkaa maastakarkoitus , voisivat osallistua Equal-ohjelmaan , kannatan sitä , että muilla turvapaikan hakijoilla ja pakolaisilla olisi siihen mahdollisuus .
On pelkästään reilua , että kaikkien muiden tavoin heilläkin on oikeus osallistua Equal-ohjelmaan .
Arvoisa puhemies , hyvät kollegat , Leaderiä koskevassa mietinnössä maaseudun kehittämistä arvostetaan .
Se ei ole kovinkaan yleistä , ja se on ilahduttavaa , koska Leader-ohjelmat ovat olleet avainasemassa unionin maaseudun kehittämistä koskevassa politiikassa .
On muistettava , että nämä ohjelmat eivät ole olleet vain osana aluesuunnittelua , vaan myös elintärkeitä taloudellisen ja sosiaalisen yhteenkuuluvuuden välineitä usein epävakailla , kuten esimerkiksi aavikoitumisesta kärsivillä alueilla .
On korostettava , että tullakseen hyväksytyiksi Leader-ohjelmaan , paikalliset toimijat ovat lyöttäytyneet yhteen , keskustelleet asioista ja suunnitelleet hankkeita .
Itse asiassa nämä ohjelmat ovat olleet Euroopassa tärkeitä osallistuvan demokratian ja kansalaisten ajattelutavan välittäjiä .
Lisäksi Leader + sisältää varmasti kaikki aikaisempien ohjelmien myönteiset ominaisuudet .
Yksi kysymys nousee siis voimakkaasti esiin : vaikka näitä ohjelmia on toteutettu onnistuneesti kuuden viimeisen vuoden ajan , niin miksi tyydymme edelleenkin toteuttamaan Leader + -ohjelmia kokeiluluonteisesti ?
Onko niin paljon muitakin yhteisön toimia , jotka voisivat kerskua 800 omaperäisellä erityiskokeilulla , jotka ovat onnistuneet erinomaisesti ?
Kuinka kauan komissio aikoo vielä tehdä Leaderin kanssa kokeiluja , ennen kuin tämä hyväksytään yleisesti maaseudun kehittämistä koskevaksi pääohjelmaksi ?
Lisäksi ihmettelen niitä vaatimattomia suuntaviivoja , joihin komissio aikoo Leader + : n osalta tyytyä .
Arvoisa komission jäsen , kun me eurooppalaiset nyt Seattlen jälkeen taistelemme maaseudun kehittämisohjelmien monitoimisuuden puolesta , miksi meidän pitäisi tyytyä rajoittaviin kriteereihin ja aivan liian vähäisiin varoihin ?
Puhun teille nyt luonnonsuojelijan ominaisuudessa : ennalta varautumisen periaate ja kestävä kehitys edellyttävät huomattavasti monipuolisempia ja paljon monimuotoisempia lähestymistapoja .
Tämän osalta komissio ehdottaa , että paikallisten toimintaryhmien yhteistyötoimet rajoitettaisiin vain hakijavaltioihin .
Aluepolitiikan valiokunnan ehdotuksen mukaisesti olisi kuitenkin parempi , että Leader + : n ja yhteisön yhteistyö- ja kumppanuusohjelmien , kuten Interreg- , Phare- , Sapard- tai Meda-ohjelman välistä koordinointia vahvistettaisiin .
Itse asiassa on hyvä olla solidaarinen Itä-Eurooppaa kohtaan , mutta se ei kuitenkaan riitä .
Emme voi luopua siitä perinteestä , joka on muodostunut edellisten ohjelmien kanssa , joita on toteutettu eteläisissä maissa , ennen kaikkea Välimeren rannikon maissa .
Tämän vuoksi voimme vielä kerran korostaa sitä , että maatalouden ja maaseudun kehittämisen alalla tarvitaan nimenomaan yhteispäätöksen soveltamista , mikä antaisi meille todellisia mahdollisuuksia kehittää sellaisia ohjelmia , jotka vaativat yhteistyötä ja horisontaalisuutta .
Arvoisa puhemies , minulla on muutama hyvin lyhyt kommentti .
Keskustelemme uudesta ohjelmakaudesta ja neljän yhteisöaloitteen suuntauksista , vaikka meillä ei ole käytössämme varteenotettavaa kokonaisarviota edellisestä kaudesta .
Tämä on erittäin huono asia .
Ohjelmat ja tavoitteet näyttävät jatkuvasti olevan liian kunnianhimoisia , lopputulokset eivät kuitenkaan ole aina riittäviä , samalla kun suunnitelmien läpinäkymättömyys ja monimutkaisuus jättää paljon tilaa huonolle hallinnolle ja jopa petoksille .
Käsiteltävinä olevilla yhteisöaloitteilla voi tietyin edellytyksin olla myönteinen rooli .
On kuitenkin tärkeää , että niitä ei alisteta palvelemaan kielteisen yleisen talous- ja sosiaalipolitiikan tavoitteita ja tähtäimiä , vaan että niille kehittyy oma itsenäinen rooli .
Esimerkiksi Equal-aloitteen soveltaminen työllistävyyden ja työjoustojen tavoitteisiin muuttaa aloitteen uudeksi versioksi paikallisista työllisyyssopimuksista .
Siihen , että Leader-aloite laajennetaan koskemaan kaikkia unionin alueita , sisältyy vaara , että epäsuotuisat alueet marginaalistuvat vielä entisestään , ja kehittyneet alueet saavat hyödyn .
Valittaessa Interreg-aloitteen tukialueita pitää painottaa erityisesti raja- , saaristo ja vuoristoalueita , kuten esimerkiksi kreikkalaista Artan lääniä , joka on valitettavasti jätetty komission tiedonannon liitteen I ulkopuolelle .
Arvoisa puhemies , parlamentti ja komissio ovat nimenneet maaseudun kehittämisen painopistealueeksi , ja haluaisin toivottaa asiasta vastaavan komission jäsen Fischlerin tervetulleeksi tänne tänään .
Vastatoimemme maaseudun rapistumisen ehkäisemiseksi tulevat myöhässä , mutta oletan , että parempi myöhään kuin ei milloinkaan .
Nykyään myönnetään , että perheviljelmät ovat Euroopan maatalousmallissa keskeisiä , ja tämä tavoite on otettava huomioon , tietenkin Agenda 2000 : n aikataulun mukaisesti .
Näkemykseni on , että viisi seuraavaa vuotta ovat ratkaisevia tuhansien heikosti kannattavien perheviljelmien tulevaisuuden kannalta .
Meidän jokaisen on tehtävä kaikkemme niiden elinvoimaisuuden varmistamiseksi .
Kuten komission jäsen tietää , pelkästään maatalous ei riitä varmistamaan maaseutualueiden kestävää kehitystä .
Tästä syystä tarvitsemme kaikkien niiden politiikan alojen koordinointia , joilla pystytään vaikuttamaan myönteisesti maaseutualueiden kehitykseen .
Tässä mielessä Leader puolustaa paikkaansa tehokkaana kehitysaloitteena .
Siinä paikallisille yhteisöille annetaan tilaisuus löytää hyödyntämättömät kehitysmahdollisuutensa ja päästä aktiivisesti mukaan ratkomaan niihin liittyviä ongelmia .
Ihmisten vapaaehtoista osallistumista kehitysohjelmiin ei ole osattu aina täysin arvostaa .
Kuitenkaan ei ole epäilystäkään siitä , etteikö Leader-aloite olisi tehokas , jos se otetaan olennaiseksi osaksi EU : n politiikkaa ja kansallista politiikkaa laajemmassa mielessä .
Vaikka olenkin tyytyväinen siihen , että komissio hyväksyi Leader + -ohjelman , sanoisin lopuksi olevani huolissani ajallisesta viiveestä , joka jää Leader II -ohjelman päättymisen ja uuden ohjelman alkamisen välille .
Pyydän teitä suhtautumaan vakavasti tähän ongelmaan .
Keskeytymisestä on vakavia seurauksia ohjelmalle , ja sillä on varmasti tuhoisa vaikutus vapaaehtoistyöntekijöihin ja ammattilaisiin .
Arvoisa puhemies , arvoisa komission jäsen , hyvät parlamentin jäsenet , perehdyttyäni komission tiedonantoon Interreg III -aloitteesta ja muistutettuani siitä , että osallistuin aluepolitiikka- , liikenne- ja matkailuvaliokunnassa Decourrièren mietintöä koskevaan äänestykseen , haluan toistaa selkeästi , että periaatteessa kannatamme tätä aloitetta sellaisena kuin se on esitelty ja sitä , varsinkin Interreg III B : n osalta , että komissio on hyväksynyt toimia , joilla edistetään maataloushintojen seurauksena rappeutuneiden seutujen elvyttämistä , ja kotimaassani monet yhdistykset , erityisesti metsästykseen liittyvät yhdistykset , paneutuvat jo tarmokkaasti tähän alueeseen .
Haluan myös ilmoittaa kannattavani vahvasti aluepolitiikka- , liikenne- ja matkailuvaliokunnan huomioita , erityisesti ja varsinkin niitä , joissa pahoitellaan erityisen syrjäisten alueiden jättämistä ohjelman osa-alueen A ulkopuolelle tai joissa pannaan merkille osa-alueeseen III C sisältyvien toimien toteuttamistapojen valintaa koskevien kriteerien epätarkkuus , ja lopuksi , joissa pyydetään , että parlamentin jäsenet voisivat osallistua rajat ylittävän , valtioiden välisen ja alueiden välisen yhteistyön seurantakeskuksen toimintaan .
Lisäksi haluan todeta suhtautuvani hyvin varauksellisesti siihen syntyneeseen suuntaukseen , joka liittyy komission tiedonannossa Interreg III -osa-alueisiin ja osa-alueisiin III B ja jonka yhteydessä ympäristönsuojelu liitetään yksinomaan Natura 2000 -ohjelman kehittämiseen , joka on mielestäni aina ollut liian abstrakti keino suojella ekosysteemejä , joiden hyödyntäjät ovat vaarassa joutua lopettamaan toimintansa tai ainakin rajoittamaan sitä voimakkaasti .
Lopuksi haluaisin pyytää etukäteen ymmärrystä komissiolta ja asianomaisilta ministerineuvostoilta ja korostaa , että parlamentin jäsenille pitäisi tiedottaa enemmän Interregiin liittyvien asioiden toimeenpanomenettelyistä ja myös vastaavista aloitteista .
Vielä parempi olisi , jos heidän annettaisiin osallistua enemmän näiden ohjelmien laatimis- ja toteuttamisprosesseihin , sillä muuten niiden asemaa on vaikea määritellä ja puolustaa paikallisten yhteisöjen , kansallisten viranomaisten ja jopa kansalaisten keskuudessa .
Arvoisa puhemies , haluaisin aluksi kiittää hyvin sydämellisesti Equal-aloitetta koskevan mietinnön esittelijää , jäsen Stenzeliä , kaikesta , mitä hän on tehnyt , jotta me kaikki pääsisimme perille tästä vaikeasta materiaalista .
Equal on hyvin vaikea ohjelma , koska siinä yritetään yhdistää niin monta vanhaa ohjelmaa ja tarkastella asiaa uudella tavalla , ja tämä kaikki pienemmällä rahamäärällä kuin aikaisemmissa rahastoissa oli käytössä .
Se on vaikea tehtävä .
Ainoastaan niiden ihmisten lukumäärä , joita nämä ohjelmat koskevat , ei ole varsinaisesti vähentynyt .
Siksi on hyvin vaikea saada aikaan tasapainoa , eikä pelkästään eri maiden välillä ja eri osien välillä vaan ennen kaikkea niiden eri ryhmien välillä , jotka mainitaan ohjelman yhteydessä , ja oikeastaan juuri tämä asia on teettänyt meillä töitä tähän saakka .
Siellä täällä huomautellaan , että yhden ryhmän täytyy saada enemmän kuin toisen .
Itse olen toiminut erityisesti sen parissa , mikä on vammaisten ja vanhusten asema ohjelman puitteissa , ja minun täytyy sanoa , että vanhusten ja vammaisten asema olisi saatettu unohtaa kokonaan , jos Euroopan parlamentti ei olisi toiminut sen parissa painokkaasti .
On myös mainittu joitakin muita ryhmiä , mutta ennen kaikkea jäsenvaltiot ovat ikään kuin väijyksissä .
Tiedän esimerkiksi yhden jäsenvaltion , joka haluaa käyttää merkittävän osuuden koko ohjelmasta yhteen osaan , nimittäin pakolaisiin .
Siksi haluaisin pyytää komission jäsentä valvomaan kunnolla , että eri ryhmien välille saadaan aikaan tasapaino .
Ei saa olla niin , että yksi jäsenvaltio voi niin sanotusti toissijaisuusperiaatteeseen vedoten sanoa , että kaikki käytetään yhtä ryhmää varten .
Mielestäni tätä asiaa täytyy valvoa ankarasti , koska muuten tapahtuu juuri se , mistä Meijer varoitti , eli että saavutetut edut säilyvät ja että ihmiset ajattelevat , että raha on heidän .
Asia ei ole niin !
Rahat täytyy jakaa joka kerta uudelleen .
Rahaa täytyy antaa innovatiivisiin hankkeisiin , eikä saa olla niin , että rahat katoavat kokonaan valtiovarainministeriön kassaan .
Se ei ole tarkoitus , ja se on tärkeä asia , joka meidän täytyy ottaa huomioon .
Uskon , että on mahdollista ratkaista jäljelle jääneet ongelmat , joita olemme käsitelleet tässä parlamentissa ja jotka merkittävin osin aiheutuvat siitä , että tasapainottaminen on niin vaikeaa .
Komission osalta toivon , että se voi yhtyä kompromissiin , joka tehdään tässä parlamentissa ja jolla pyritään ennen kaikkea tasapainoon .
Vielä painottaakseen tätä - tilanne on luonnollisesti hieman vaikea - parlamentti on mukavuus- ja turvallisuussyistä toistaiseksi asettanut Equal-ohjelman määrärahat varaukseen , joten parlamentti täytyy myöhemmin vielä saada vakuuttuneeksi siitä , millä tavalla varojen käyttö voidaan toteuttaa .
Uskon , että se on myös hyvä asia .
Parlamentin asema tässä koko menettelyssä on hieman epäselvä .
Asema on epäselvä myös työjärjestyksen mukaan , ja juuri siksi tämä varaus on erityisen hyvä asia .
Arvoisa puhemies , arvoisat kollegat , on kiistämätön tosiseikka , että Interreg-aloitteella tuetaan pyrkimystä taloudelliseen ja sosiaaliseen yhteenkuuluvuuteen Euroopan unionissa .
Haluan kuitenkin painottaa Interreg-aloitteen erityistä merkitystä Balkanin alueella , missä viime vuosien poliittisella kehityksellä ja sodilla on ollut mittavia taloudellisia seurauksia naapurimaille ja erityisesti omalle maalleni , Kreikalle , joka on ainoa jäsenvaltio , joka sijaitsee tällä paljon kärsineellä niemimaalla .
Balkanin sosiaalinen ja taloudellinen jälleenrakentaminen , joka edistää poliittista vakautta , on ensiarvoisen tärkeä asia Kreikalle , naapurimaille Italialle ja Itävallalle sekä koko Euroopalle .
Tähän asti jotkin Balkanin maat ovat saaneet rahoitusapua Phare- ja Obnova-ohjelmista , jotkin eivät .
Uudella ohjelmakaudella , kun otetaan huomioon laajentuminen sekä uusien rahoitusvälineiden kuten Ispan ja Sapardin tarjoamat rahoitusmahdollisuudet , käy välttämättömäksi , että Interreg-aloitteen rahoitustuki ja kolme näkökohtaa sovitetaan yhteen muun kolmansille maille annettavan rahoituksen kanssa .
Pidämme siis hyvinä viittauksia komission tekstin 7 kohtaan , joka koskee Interreg-aloitteen yleisten suuntaviivojen vahvistamista .
Ohjelmasuunnittelun johdonmukaistamis- sekä tehostamispyrkimysten pitää koskea yhtäläisesti kaikkia ohjelmia .
Sanon tämän siksi , että Meda-ohjelmassa esiintyi edellisellä kaudella joitakin ongelmia , jotka pitää voittaa , jotta kaikkia tähän ohjelmaan osallistuvia kolmansia maita kohdeltaisiin samalla tavalla .
Arvoisa puhemies , lopuksi tahtoisin todeta , että uudessa suunnitelmassa valtioiden rajat ylittävistä yhteistyöalueista ei ole otettu huomioon Välimeren maantieteellisiä erityispiirteitä , jotka oikeuttaisivat luomaan erityisalueen rannikko- ja saaristoalueille .
Pyydämme näin ollen komissiota ottamaan seuraavassa aluesuunnitelman tarkastelussa erityisesti huomioon merellisen ja saaristoyhteistyön .
Arvoisa puhemies , päätän puheenvuoroni korostaen , että Euroopan unionin pitää ajaa sinnikkäästi tällaisia aloitteita , joiden tavoite on alueellisen epätasapainon poistaminen ja alueiden tasainen kehittyminen .
Ja kun nyt tänään on Pyhän Valentinuksen päivä , entisenä maaseutukaupungin pormestarina ehdotan , että me kaikki lausuisimme julki rakkautemme niitä eurooppalaisia alueita kohtaan , jotka tätä rakkautta tarvitsevat .
Arvoisa puhemies , arvoisa komission jäsen Fischler , maaseudun kehittämisessä pitää ottaa ja voidaan ottaa huomioon kolme ongelmaa ; työpaikkojen säilyttäminen , maisemanhoito ja varsinkin paikallinen kulttuuri ; se on nimittäin tärkeää !
Vain silloin kun kansalaiset voivat jäädä maaseudulle , myös maalla elämisen laatu on taattu pitkällä aikavälillä .
Voimme havaita maaltapaon vaikutukset Alppien joillakin alueilla , ja seuraukset ovat tuhoisia !
Varoitan kuitenkin siirtämästä kaupunkikulttuuria näiden ohjelmien avulla maalle .
Meidän ei pitäisi myöskään luoda tuesta riippuvaisia rakenteita , jotka ovat aina tuen varassa .
Jotta takaisimme nyt tämän kestävän kehityksen - josta on tullut melko tyhjä iskusana , mutta ymmärrämme kaikki , mitä sillä tarkoitamme , tarvitaan esimerkiksi maaseutumatkailun ja maatalouden lomittain asettamista .
Investoinnit on suunnattava näkemyksellisesti .
Nuoria luovia ihmisiä on saatava sitoutumaan maaseutuun .
Jos he kaikki lähtevät , siellä ei tapahdu enää juuri mitään .
Emme pidä tukien jakamisesta periaatteella kaikille yhtä paljon , ja pilottiluonteisten hankkeiden on niin sanotusti lumivyöryn lailla sysättävä liikkeelle muita samankaltaisia hankkeita .
Vetoan tuettavien suljettujen järjestelmien puolesta , ja jos Leader I : ssä ja Leader II : ssa olikin mahdollisesti paikoin puutteita , kokonaisuudessaan ne olivat kuitenkin varmasti myönteisiä ohjelmia .
Sen vuoksi haluaisin pyytää , että miettisimme sitä , että poikkeuksia ei myönnettäisi vain Pohjoismaille vaan myös vuoristoalueille , Alpeille , Pyreneille , Sierra Nevadalle , josta juuri tulen , asukasluvun ja väestötiheyden perusteella .
Arvoisa puhemies , haluan puhua Equal-aloitetta käsittelevästä mietinnöstä , erityisesti pakolaispolitiikkaan liittyvästä kysymyksestä .
Viime viikolla kävimme vilkasta keskustelua Itävallan hallituksen muodostamisesta .
Tänään keskustelemme jo Itävallan hallituskoalition pakolaispolitiikasta , koska parlamentin jäsen Stenzelhän , joka on laatinut Equal-aloitetta koskevan mietinnön , edustaa Itävallan konservatiivista hallituspuoluetta ja sen ajamaa politiikkaa .
Kaikkein hämmästyttävintä hänen alkuperäisessä mietinnössään oli se , että hän halusi rajoittaa pakolaisille suunnatun avun koskemaan vain sitä pientä henkilöryhmää , johon kuuluvilla on Geneven yleissopimuksen mukainen pakolaisstatus , toisin sanoen se koskisi niin kutsuttuja kiintiöpakolaisia tai YK : n pakolaisia .
Tosiasiassa ne pakolaiset , jotka jäävät kiintiöpakolaisten ja YK : n tuen ulkopuolelle , ovat suurimman avun tarpeessa .
Valiokunta hylkäsi tämän syrjivän ehdotuksen ja päätti , että kaikilla pakolaisilla on oltava samat edellytykset kuulua Equal-ohjelman piiriin .
Osa valiokunnasta kannatti kuitenkin parlamentin jäsen Stenzelin ehdotusta ja muotoiluja .
Mielestäni se tarkoittaa sitä , että Haiderin harjoittaman politiikan varjo lankeaa parlamentin päälle .
Sen vuoksi on ratkaisevan tärkeää , että parlamentti tekee mahdollisimman painokkaan päätöksen siitä , että kaikkien pakolaisten on voitava kuulua Equal-ohjelman piiriin .
Lopuksi haluan sanoa , että suhtauduin hieman varauksellisesti viime viikolla käytyyn keskusteluun hallituksen muodostamisesta , mutta minulla ei ole mitään varauksia Itävallan pakolaispolitiikasta käytävän keskustelun tai pakolaispolitiikan arvostelun osalta .
Toivon , että parlamentti paneutuu asiaan yhtä innokkaasti tälläkin kertaa .
Arvoisa puhemies , EU : n edellisten eli vuosien 19941999 rahoitusnäkymien aikana , kun 13 eri aloitetta oli käynnissä , rajat ylittävä Interreg II -ohjelma oli tärkeä aloite .
Se , että Interreg-aloite kuuluu rakennerahastojen seuraavan kauden 20002006 ohjelmiin , on uskoakseni selvä osoitus siitä , miten tärkeänä EU : n kansalliset jäsenvaltiot sitä pitävät .
Interreg I -ohjelma vuosina 19891993 ja Interreg II -ohjelma vuosina 19941999 osoittautuivat ehdottoman onnistuneiksi siinä , että niiden avulla pystyttiin lähentämään sosiaalista ja taloudellista kehitystä naapurijäsenvaltioiden välillä .
Koska olen kotoisin Luoteis-Irlannin raja-alueelta , olen huomannut vuosien saatossa , miten tärkeä osa Interreg I ja II -aloitteilla on ollut ja olen iloinen Interreg III -aloitteen käynnistämisestä .
Komissio aikoo osoittaa Interreg III -ohjelmaa varten 67 miljoonaa puntaa , jotka käytetään siihen , että jatketaan rajat ylittävien taloudellisten projektien kehittämistä Irlannin tasavallan ja Pohjois-Irlannin välillä .
Kuluneiden vuosien aikana Euroopan unioni on ollut avainasemassa Irlannin raja-aluetta kehitettäessä .
Euroopan unioni on suurin yksittäinen tuen antaja , sillä se tukee kansainvälistä Irlanti-rahastoa 80 miljoonalla punnalla .
Euroopan unionin osuus rauhan- ja sovitteluohjelman kustannuksista on 75 prosenttia .
Kaiken kaikkiaan Interregillä , kansainvälisellä Irlanti-rahastolla ja rauhan- ja sovitteluohjelmalla on kullakin ollut merkittävä roolinsa rauhanprosessin kehittämisessä .
Arvoisa puhemies , puhun Interreg-aloittesta ja mainitsen vain muutamia kriittisiä seikkoja .
Näin tietenkin myös siksi , että pysyisin puheenvuorolleni annetuissa aikarajoissa .
Olemme kaikki osoittaneet suhtautuvamme myönteisesti siihen , että tämä ohjelma on saanut vahvistuksen , ja siihen , että ohjelman vaikutusalue on ulotettu koskemaan rajat ylittävän yhteistyön lisäksi valtioiden ja alueiden välistä yhteistyötä .
Tämä ei kuitenkaan estä meitä tiedostamasta sitä , että suurin osa resursseista 5080 prosenttia on varattu rajat ylittävään yhteistyöhön , Interreg III -ohjelman A-osa-alueelle ; pidämme yhä vääränä ja ristiriitaisena sitä päätöstä , että tukikelpoisten alueiden valinnassa nykyiset yhteistyömahdollisuudet on keskitetty tälle osa-alueelle .
Toivomme ja odotamme , että virassa oleva komissio paneutuisi parlamentin esittämään kantaan ja tunnustaisi sen olennaisimman sisällön sen asemesta , että se tunnustaisi sen vain muodollisesti .
Rajat ylittävä yhteistyö koskee edelleen lähes yksinomaan maa-alueilla sijaitsevia raja-alueita , ja mikäli merialueilla sijaitsevat raja-alueet on otettu huomioon , valintaa koskevat seikat eivät ole selviä ja niissä näkyy usein muiden yhteisön politiikkojen osa-alueiden vuoksi tehtyjä myönnytyksiä .
Saarialueiden osalta syrjintä on äärettömän paljon vakavampaa , sillä niiden alueellinen tilanne on rinnastettava sellaisten raja-alueiden tilanteeseen , joilla on ainoastaan merirajoja .
Tämä sopii hyvin yhteen sen syrjinnän kanssa , jota edelleen yhteenkuuluvuuspolitiikan alalla harjoitetaan saarialueita kohtaan perustamissopimuksen 158 artiklan sisällöstä välittämättä .
Vielä vakavampaa on se , että tämä tapahtuu laiminlyömällä eräs uusi seikka , joka liittyy laajentumisprosessin myötä Maltan kaltaisia alueita kohtaan omaksuttuun pyrkimykseen .
Tästä johtuu se , että olemme ehdottaneet tukikelpoisten alueiden ulottamista koskemaan ainakin Sisilian NUTS III -alueita Sisilian ja Maltan rajalla ja kaikkia Balkanin vastaisella rajalla sijaitsevia Adrianmeren alueita .
Arvoisa puhemies , arvoisa komission jäsen , hyvät kollegat , haluaisin sanoa olevani tyytyväinen siihen , että erityisen syrjäiset alueet , ja niiden joukossa Ranskan merentakaiset departementit , on otettu tietyllä tavalla huomioon Interreg III -aloitteessa , mikä antaa niille uusia yhteistyömahdollisuuksia omalla maantieteellisellä alueellaan sijaitsevien maiden kanssa , vaikka onkin totta , että toivomisen varaa on vielä , mitä tulee niiden kuulumiseen ohjelman eri osa-alueisiin .
Epäilemättä siirtomaavallan jäänteenä alueemme ovat jo kauan aikaa kiinnittäneet katseensa eurooppalaiseen emämaahansa ja olleet piittaamatta naapureistaan tai jopa halveksineet niitä .
Tämä aika kuuluu jo menneisyyteen .
Alueemme ovat tulleet tietoisiksi siitä , että ne kuuluvat niitä ympäröivään alueeseen paitsi maantieteellisistä syistä myös näiden alueiden kulttuuriin ja niillä asuvien kansojen historiaan liittyvistä syistä , minkä vuoksi alueidemme taholta on voimakkaasti ilmaistu pyrkimys sitoutua lujemmin tähän ympäristöön .
Tämä tiedostaminen ei koske ainoastaan alueiden identiteettiä .
Se perustuu omien hyvien ominaisuuksiemme oikeutettuun arvostamiseen .
Näin ollen esimerkiksi Réunionin saari sijaitsee eteläisen Afrikan ja Kaakkois-Aasian maiden välisen kaupankäynnin alueella .
Se ei voi jäädä tällä alueella toimivien alueellisten ryhmittymien ulkopuolelle ja ottaa sitä riskiä , että se menettäisi historiallisen mahdollisuuden , ja sama koskee myös Karibian alueitamme .
Olemme siis vakuuttuneita siitä , että nuorisomme voi nähdä ulospääsyn sitä vaivaavasta suuresta työttömyydestä , jos voimme viedä naapurimaihin sitä taitotietoa , jota he ovat hankkineet Euroopan rakennerahastojen tuella .
Interreg-määrärahoja käyttämällä alueistamme voidaan tehdä todellisia Euroopan unionin sillanpäitä näillä alueilla ja antaa unionille tällä tavoin maailmanlaajuista ulottuvuutta .
Luotan komissioon ja aivan erityisesti teihin , arvoisa komission jäsen , siinä , että näillä alueilla toteutettavien toimien tehokkuus taataan .
Arvoisa puhemies , hyvät komission jäsenet , olen erittäin mielissäni siitä , että yhteistyötä Euroopan alueiden välillä voidaan lisätä Interregin puitteissa , mutta olen huolestunut siitä , että ehdotus tarjoaa vähemmän mahdollisuuksia merialueille kuin muille alueille .
Ymmärrän komission oman näkemyksen siitä , että etäisyys voi olla tehokkaan yhteistyön kannalta vahingollista .
Kuitenkin monien merialueiden välille on jo perustettu yhteyksiä .
Monet paikalliset viranomaiset Pohjanmeren alueella ovat tästä erinomainen esimerkki .
Interregin avulla saatettaisiin hyvinkin lisätä tällaista yhteistyötä .
Näin ollen kaipaisin muutamaa pientä korjausta suuntaviivoihin , jotta saataisiin niihin hieman lisää joustavuutta ja otettaisiin huomioon , millaisia etunäkökohtia merialueilla voi alan A ja alan B välillä olla .
Tarkoitan näillä korjauksilla sitä , että otetaan selvää merialueiden välisistä yhteistyömahdollisuuksista ja annetaan tilaisuus siihen , että saadaan kehittymään enemmän käytännön hankkeita , varsinkin jos ne koskevat infrastruktuuria .
Tällaisilla toimilla merialueet ja saarialueet saadaan tasa-arvoisiksi muiden EU : n alueiden kanssa .
Toivon , että ne hyväksytään .
Arvoisa puhemies , ryhmämme suhtautuu myönteisesti Equal-aloitteen horisontaaliseen pyrkimykseen , eli siihen , että jollain lailla liikuntavammaisena brittimuslimina ei enää tarvitse valita , mikä syrjäytyneiden luokka olisi oma kohderyhmä : omaa asiantuntemusta ja kokemusta voi käyttää ongelmien ratkaisemiseen sen sijasta , että itse olisi ongelma .
Erityisalojen järjestöissä on paljon asiantuntemusta , josta kannattaa kertoa muillekin .
Olemme myös tyytyväisiä siihen , että tarve arvioida ja levittää parhaita käytäntöjä kansainvälisyyden edistämiseksi on tunnustettu .
Siksi olemme huolestuneita , kuten muutkin , niiden tarkistusten määrästä , joilla pyritään hyvin kapean pakolaismääritelmän avulla ajamaan vieläkin syrjemmäs niitä , jotka ovat yhteiskunnassa kaikkein syrjäytyneimpiä .
Ryhmäni ei aio kannattaa sellaisia tarkistuksia .
Emme myöskään pidä niistä monista tarkistuksista , jotka suuremman joustavuuspyrkimyksen varjolla saattavat hämärtää Equal-aloitteen hoitoon liittyviä vastuukysymyksiä .
Arvoisa puhemies , olen iloinen nähdessäni , että Urban-aloitteessa otetaan huomioon integroidumpi lähestymistapa ja että sillä yritetään ratkaista toisistaan riippuvia ongelmia .
Arvoisa puhemies , on kuitenkin olemassa hajautumisen vaara : kun ajetaan monia tavoitteita , kokonaisuus jää tehottomaksi .
Jokainen kurjistuvan kaupunkialueen tapaus on tietenkin erillinen .
On kuitenkin olemassa yhdistelmä , kova ydin , joka koostuu työttömyydestä , julkisten palveluiden vetäytymisestä tai rappeutumisesta sekä kaupallisten ja muiden pk-yritysten häviämisestä .
Toivoisin , että Urban-aloite yritettäisiin suunnata ennen kaikkea antamaan vastauksia näihin kaupunkialueiden kurjistumisen syihin .
Tässä tarvitaan tietenkin yhteisymmärrystä ja keskeisen politiikan johdonmukaistamista kehityspolitiikan kanssa , jotta sekin työskentelisi yhdessä niiden tavoitteiden kanssa , joita Urban-aloitteella ajetaan maissamme , eikä näitä ohjelmia esitettäisi vain verukkeena sen puuttumiselle .
Arvoisa puhemies , arvoisa komission jäsen , hyvät kollegat , aion keskittyä puheenvuorossani Francis Decourrièren mietintöön .
Yhteisöaloiteohjelma Interreg on äärimmäisen tärkeä työkalu eurooppalaisen alueen kehittämisen ja suunnittelun kannalta , varsinkin kun halutaan ottaa tehokkaasti huomioon Euroopan unionin keskus- ja reuna-alueiden välinen suhde .
Interregin on siis oltava väline , joka edistää unionin alueellista yhteenkuuluvuutta , mikäli emme halua jakaa eurooppalaista aluetta kahteen tai jopa kolmeen eri kehitysvaiheessa olevaan ryhmään .
Mielestäni on selvää , että alueelliset ja paikalliset viranomaiset sekä näitä edustavat järjestöt , alueiden komitea ja tietenkin Euroopan parlamentti olisi pitänyt ottaa selvemmin ja mahdollisimman varhaisessa vaiheessa mukaan tämän ohjelman suunnitteluun .
On kuitenkin todettava , että komissio ei ole toiminut näin valmistellessaan 13. lokakuuta julkaistua tiedonantoaan .
Vaikka hyväksynkin Interreg III : n yleiset suuntaviivat , on mielestäni todella tärkeää huolehtia tämän Euroopan aluekehitysrahasto EAKR : stä rahoitetun ohjelman paremmasta yhteensovittamisesta muiden ulospäin suuntautuvaan yhteistyöhön tarkoitettujen rahastojen , varsinkin AKT-maiden tukemiseen tarkoitetun Euroopan kehitysrahaston , kanssa .
Näin ollen haluaisin kiittää aluepolitiikka- , liikenne- ja matkailuvaliokuntaa siitä , että se hyväksyi yhden esittämäni tarkistuksen , jossa Euroopan kehitysrahasto EKR on lisätty näiden rahastojen luetteloon .
Erityisen syrjäisten alueiden , erityisesti neljän Ranskan merentakaisen departementin , on pystyttävä sovittamaan yhteen Interreg III ja EKR , jotta nekin voisivat rahoittaa yhteistyöhankkeita omalla maantieteellisillä alueellaan sijaitsevien AKT-maiden kanssa .
Lisäksi pyydän komissiota harkitsemaan vielä tarkasti niitä vähäisiä mahdollisuuksia , joita tiedonantoon sisältyvissä suuntaviivoissa tarjotaan erityisen syrjäisille alueille ja saarialueille .
Kaikkien muiden unionin alueiden tavoin näilläkin alueilla on oltava mahdollisuus hyödyntää Interreg III : ta täysimääräisesti , koska Regis-ohjelma , joka oli tarkoitettu näiden alueiden kehittämiseen , ei ole enää voimassa .
Lopuksi haluaisin vielä pahoitella sen rahoituksen pienuutta , joka on varattu osa-alueelle C , joka on tarkoitettu alueiden väliseen yhteistyöhön ja joka tuo kuitenkin yhteisölle kiistatonta lisäarvoa .
Arvoisa puhemies , lähtökohtanani on Equal-aloitetta käsittelevä mietintö ja miesten ja naisten välinen tasa-arvo , vaikka myönnänkin , että toisinaan on tylsää käydä keskusteluja tästä kysymyksestä , jota ainakin minun ikäisteni mielestä käsitellään aina vain uudelleen .
Siitä huolimatta on kuitenkin syytä huomauttaa , että tasa-arvo ei ole vieläkään toteutunut .
Läpimurto tässä asiassa voisi kuitenkin ehkä saada aikaan muutoksia muissakin asioissa .
Käsitykseni tasa-arvosta ei nimittäin ole se , että kumpikin puoliso käy kokopäivätyössä ja lapset jätetään lastenhoitajalle , toisin sanoen maahanmuuttajalle , jolla ei ole ollut mahdollisuutta saada muuta työtä .
Emme siis ole edistyneet yhtään aurinkokuninkaiden ajoista .
Tasa-arvo merkitsee sitä , että me kaikki osallistumme sekä työ- että perhe-elämään .
Kehitys ei kuitenkaan mene tähän suuntaan , päinvastoin .
Mielestäni 7 kohta sisältää sen vuoksi hyvin keskeisen asian .
Siinä nimittäin sanotaan , että Equal-ohjelman keskeisenä ajatuksena on toimia koelaboratoriona , jolla pyritään edistämään ja levittämään uusia menetelmiä työllisyyspolitiikan toteuttamiseksi .
Voimme vain toivoa , että siinä onnistutaan .
Arvoisa puhemies , työjärjestyksen osalta haluaisin vain sanoa , että jos en ole paikalla silloin , kun komissio antaa vastauksensa - ei sen vuoksi , että olisin esittänyt joitakin erityisiä kysymyksiä , mutta toivon kuitenkin , että komissio on kuunnellut - , johtuu se siitä , että samanaikaisesti täällä käytävän keskustelun kanssa naisten oikeuksien ja tasa-arvoasioiden valiokunnassa pidetään kokous naisten asemasta päätöksentekoprosessissa .
Arvoisa puhemies , hyvät parlamentin jäsenet , ne , jotka työskentelevät maaseudun parissa , tietävät , että Leader-ohjelma , sekä Leader I että Leader II ja toivon , että myöhemmin myös Leader + kuuluvat Euroopan unionin hoitamien ohjelmien menestystarinoihin .
Leader on ollut niin menestyksellinen myös sen vuoksi , että Leader-ohjelmien peruslinja on herättänyt niin paljon aktiivisuutta ohjelman kohteena olevassa väestössä .
Olen iloinen siitä , että tämä peruslähtökohta on pysynyt ennallaan myös Leader + -ohjelmassa .
Ohjelmilla on kuitenkin yksi ongelma , jota meidän on käsiteltävä yhdessä .
Koska Leader on ikään kuin työpaja , joka toimii alhaalta ylöspäin -periaatteella , Leader I : n ja II : n yhteydessä on kypsytetty menneinä vuosina valtavasti ideoita , jotka eivät tietenkään sitten joskus ole enää niin uusia ja menestyksellisiä .
Menestyksen vuoksi ne putoavat sitten tietysti myös joskus tämän lähestymistavan mukaisesti pois Leader-ohjelmasta .
Sen vuoksi meidän on huolehdittava hyvissä Leader-hankkeissa siitä , että ei keskeytetä yhtäkkiä sitä , mikä on osoittautunut erinomaiseksi , vaan hyviksi osoittautuneet ideat pitää sitten joskus siirtää tavallisiin ohjelmiin maaseudun tukien taattuna , myönteisenä osana .
Sehän on myös perusajatuksena .
Leaderissa kokeillaan uusia ideoita paikallisten osallistujien kanssa , paikallishallinnon , useiden kansalaisjärjestöjen , kirkkojen , kaikkien niiden kanssa , jotka ovat olleet mukana auttamassa siinä , että maaseudun uudet ideat saadaan todella toimimaan .
Tällöin on pidettävä huoli siitä , että hyvät , todella erinomaiset asiat , siirretään joskus taattuna järkevän työn varastona maaseudun politiikkaan .
Esitän pyynnön komissiolle : kiinnittäkää huomiota siihen , että ne järjestöt ja väestönosat , jotka tulevat mukaan , myös todella otetaan mukaan .
Ei tehdä niin , että pyritään siihen , että jokin järjestö , joka on juuri muotoutumassa uuden ajatuksen ympärille ja joka ei ole vielä kovin tunnettu , jätettäisiin syrjään mahdollisesti virallisen paikallisen tai alueellisen politiikan vuoksi .
Pysykää niissä myönteisissä kokemuksissa , joita Leader on tähän mennessä synnyttänyt .
Alussa kaikki muistuttaa usein kulissien hoitamista , kun sanotaan , että ajatukset ovat liian idealistisia .
Sitten asian parissa työskenneltäessä ja työtä tehtäessä siitä syntyy jotain , josta virallisen politiikan edustajat tai me omalta tasoltamme eivät osanneet ollenkaan kuvitella , kuinka nopeasti se yhtäkkiä kypsyy .
Siinä oli Leaderin viehätys , eikä se saisi kadota !
Arvoisa puhemies , olen tyytyväinen Equal-aloitteeseen ja mietintöön , jossa tuodaan esiin se , miten tarpeellista on erottaa ne toimet , joilla torjutaan naisiin kohdistuvaa syrjintää , niistä toimista , joilla torjutaan vähemmistöryhmiin kohdistuvaa syrjintää .
Naiset eivät ole vähemmistö , ja silti he kärsivät usein kaksinkertaisesta syrjinnästä vähemmistöryhmän jäseninä sekä sukupuolensa edustajina .
Siksi tarvitaan naisille suunnattuja erityistoimia ja sukupuoleen liittyvien seikkojen huomioon ottamista kaikessa toiminnassa .
Mietinnössä käsitellään tätä , ja siinä ehdotetaan yhdennettyjä toimia tasa-arvon saavuttamiseksi naisten ja miesten välille kaikilla työelämän aloilla ; mietinnössä myös tunnustetaan , miten tärkeää on tehdä yhteistyötä kaikkein lähimpänä ihmisiä olevien paikallisten ja alueellisten toimijoiden kanssa sen varmistamiseksi , että hankkeen kaikissa lopputuloksissa sukupuoleen liittyvät seikat otetaan huomioon .
Vapaaehtoisryhmien ja yhteisöjä edustavien ryhmien mukaantulo on myös jatkossa olennainen osa Equal-aloitetta ja Equal-hankkeita .
Kehittämiskumppanuudet temaattisilla aloilla , joihin tarkistuksessa 22 viitataan , mahdollistaisivat jopa pienten järjestöjen osallistumisen Equal-aloitteeseen .
Ryhmäni aikoo kannattaa tarkistusta 22 .
Arvoisa puhemies , arvoisat kollegat , tänään parlamentin käsittelyssä on epäilemättä varsin merkityksellinen mietintö .
Ohjelmakaudelle 20002006 laaditun Interreg-yhteisöaloitteen vahvuus on sille asetettujen tavoitteiden lisäksi niissä mahdollisuuksissa , joita liittyy siihen , että Euroopan unioni kohta laajenee Itä-Euroopan uusiin maihin ja Välimeren maihin .
Varsinkin , jos otetaan tämä näköala huomioon , Euroopan unionin on mielestäni ponnisteltava lujasti alueellisten erojen vähentämiseksi ja raja-alueiden eristyneisyyden lopettamiseksi .
Näillä viimeksi mainituilla alueillahan on täytyy muistaa se merkittävä tehtävä : ne sijaitsevat unioniin tulevaisuudessa liittyvien hakijavaltioiden rajoilla .
Juuri tästä näkökulmasta olen esittänyt muutamia tarkistuksia , joita pidän kaikkein tärkeimpinä ja jotka aluepolitiikka- , liikenne- ja matkailuvaliokunta on hyväksynyt .
Niissä toivotaan rajat ylittävään yhteistyöhön valittavien alueiden laajentamista koskemaan kaikki Adrianmeren alueet sekä ne Sisilian provinssit , joilla on yhteinen raja Maltan kanssa joka on EU : n hakijavaltio ja joita jostakin käsittämättömästä syystä ei ole tällä hetkellä sisällytetty liitteen 1 A-kappaleeseen .
Luotan komission jäsen Barnieriin ja Euroopan komission puheenjohtajaan siinä , että he ottavat parlamentin kannan huomioon asianmukaisesti ja menettelysääntöjen mukaisesti .
On ehdottomasti koko Euroopan etu edistää yhteistyötä hakijavaltioiden kanssa ja ryhtyä tukitoimiin raja-alueiden hyväksi .
Lopuksi esittäisin toiveen siitä , että pyrittäisiin sovittamaan paremmin yhteen Interreg-aloite ja ne jo olemassa olevat yhteisön ohjelmat , joilla voi olla merkitystä ulkopolitiikan kannalta , siksi , että näin voidaan tehostaa yhdentymistä ja yhteensopivien ohjelmien laatimista .
Arvoisa puhemies , arvoisat komission jäsenet , hyvät kollegat , Leader I oli todella onnistunut erityisesti komission ja paikallisten toimijoiden välisen joustavan hallinnollisen johtamisen ansiosta .
Mielestäni on harmillista , että komissio ei ole tehnyt samanlaista selvitystä Leader II : sta , sen hankkeiden laadusta , käytetyistä määrärahoista ja ennen kaikkea joidenkin paikallisten toimijoiden vetäytymisestä näiden jouduttua vastakkain raskaan hallinto- ja rahoitusjärjestelmän kanssa .
Olen kuitenkin iloinen siitä , että Leader + : n puitteissa on myönnetty uusia määrärahoja maaseutualueiden tukemiseen niiden omien mahdollisuuksien kehittämisessä ja paikallisen ja kestävän kehityksen tavoitteiden toteuttamisessa .
Mielestäni on tärkeää , että korostetaan erityisesti niiden kokeilujen merkitystä , jotka liittyvät uusiin tapoihin lisätä luonnon- ja kulttuuriperinnön arvoa , ja että korostetaan taloudellisen ympäristön vahvistamisen merkitystä työllisyyden edistämisessä .
Mielestäni on oikein ajatella , että kehityksestä saatujen myönteisten kokemusten vaihtoa voidaan soveltaa myös valtioiden väliseen yhteistyöhön .
On mielenkiintoista huomata , että kaikki maaseutualueet voivat saada tukea Leader II : sta .
Jos kuitenkin jäsenvaltioilla on edelleenkin mahdollisuus määritellä tämän aloitteen piiriin kuuluvat alueet , komission pitää huolehtia siitä , että varoja jossakin määrin keskitetään ja että heikommassa asemassa olevien alueiden hankkeet asetetaan etusijalle .
Avoimuus on tietenkin tärkeää hankkeiden valintakriteerien ja paikallisten toimintaryhmien osalta .
Mielestäni on syytä huolehtia ennen kaikkea myös siitä , että jäsenvaltioiden tai paikallisten yhteisöjen rahoituskanavat eivät enää olisi syynä maksujen viivästymisille , jotka ovat saattaneet ajaa vararikkoon jotkin Leader II : n piiriin kuuluvista toimintaryhmistä .
Arvoisa puhemies , erityisen syrjäiseltä alueelta kotoisin olevana parlamentin jäsenenä minun on todettava , että tämä on aluepolitiikan kannalta hyvin erityinen ilta , ja sanon tämän sen keskustelun perusteella , jota on käyty kahdesta yhteisön aloitteesta , eli Urban- ja Interreg-aloitteesta .
Haluan muistuttaa , että näistä aloitteista ensinnäkin Urbanin tarkoituksena on parantaa niiden ihmisten elämää , jotka asuvat Euroopan eri kaupunkien lähiöissä , ja Interregin tarkoituksena on helpottaa yhteenkuuluvuutta ja tunnistaa Euroopan unionin eri alueiden väliset erot ja niiden mahdollisuudet , varsinkin kun syrjäisimmät alueet sisällytetään osa-alueisiin B ja C. Esittelijän tavoin pahoittelemme sitä , että ne jätettiin osa-alueen III A ulkopuolelle .
Interregin osalta pidämme viittausta eurooppalaisen seurantakeskuksen luomiseen yhteistyön seurantaa varten hyvin asianmukaisena .
Kiitän esittelijöitä , erityisesti jäsen Decourrièrea , koska hän on tiedostanut alueiden tilanteen ja koska hän hyväksyi meidän tarkistuksemme .
Toivon , että arvoisa komission jäsen hyväksyy tekemämme ehdotuksen .
Arvoisa puhemies , tänä iltana käsiteltävänä olevista aloitteista haluan kommentoida erityisesti yhtä niistä , joka on Urban-aloite .
On totta , että keskustelemme tästä ohjelmasta tänään , koska Euroopan parlamentti vaati itsepintaisesti , että tämä aloite oli säilytettävä .
Komissio ehdotti sen lakkauttamista eräiden muiden aloitteiden ohella , mutta parlamentin ehdotuksen ja komission viisauden ansiosta Urban-aloite säilytettiin .
Mielestäni voimme olla tähän tyytyväisiä .
Mitkä sitten olivat ne perusteet , joiden vuoksi komissio , ja tarkemmin sanottuna komission jäsen Monika Wulf-Mathies ja pääjohtaja Eneko Landaburu , halusivat lakkauttaa Urban-ohjelman ?
Heillä oli painavia syitä .
Kaupunkikysymys on niin tärkeä , että emme voi vähätellä ja miltei aliarvioida sen merkitystä sellaisella ohjelmalla , jonka budjetti on hyvin pieni .
Nyt meillä on tämä ohjelma , ja sen vuoksi olemme mielestäni saavuttaneet jotain merkittävää , eli Euroopan unionin identiteetin tunnuksen , joka on Urban-ohjelma .
Haluaisin kuitenkin kääntyä komission jäsen Barnierin puoleen ja tukea komission jäsenen ja pääjohtajan perusteluja , sillä mielestäni he olivat melko lailla oikeassa .
Kaupunkiulottuvuus täytyy sisällyttää paljon voimakkaammin kaikkiin rakennerahastoihin .
Se rahoituksen määrä , jota kaupunkimme joissa asuu 80 prosenttia Euroopan väestöstä ja jotka ovat suuressa määrin muuttumassa Euroopan hyvien ja huonojen ominaisuuksien ilmentymäksi tarvitsevat , osoittaa mielestäni nimenomaan sitä , että tämä eurooppalainen ulottuvuus on otettava huomioon ja että Urban-ohjelma ei saa olla perusteena sille , että emme analysoi perusteellisesti emmekä aseta etusijalle näitä kaupunkeja hyödyttäviä ohjelmia ja näin ollen emme myöskään myönnä niiden tukemiseen selvästi suurempia määrärahoja kaikista unionin rahastoista .
Näin ollen mielestäni on tarpeetonta luetella kaikkia niitä tekijöitä , jotka vaativat investoimaan kaupunkialueisiin , tekijöitä , jotka ovat nyt asialistalla , ja haluan sanoa komission jäsenelle , että odotamme hänen mielipiteensä olevan tämänsuuntainen .
Samalla , kun suhtaudumme myönteisesti uuteen Equal-aloitteeseen sisältyvään eri alojen rajat ylittävään lähestymistapaan , korostamme , että on ratkaisevan tärkeää , että ohjelmassa käsitellään niitä eri syrjinnän muotoja , jotka kohdistuvat varsinkin vammaisiin : fyysiset esteet työpaikoilla haittaavat liikuntavammaisten liikkumista , visuaaliset tietojärjestelmät syrjivät sokeita työntekijöitä , työelämän käytännöt jättävät oppimisvaikeuksista samoin kuin mielenterveysongelmista kärsivät ihmiset tosiasiallisesti työelämän ulkopuolelle .
Vammaisten etujärjestöjen ja vammaisten ei-vammaisten edustajien on oltava omakohtaisesti mukana päätöksenteon kaikissa vaiheissa .
Siksi parlamentti on esittänyt päätöslauselman 10 ja 15 kohtia sen varmistamiseksi , etteivät jäsenvaltiot voi laiminlyödä mitään kohderyhmää .
Vammaiset on liian usein jätetty pois luettelosta .
Koska vammaiset eivät muodosta yhtenäistä ryhmää esimerkiksi monet kuurot pitävät itseään kielellisenä vähemmistönä , jonka oma kieli ja kulttuuri on laiminlyöty , on tarpeen , kuten 9 kohdassa sanotaan , mahdollistaa sellaiset kumppanuudet , jotka syntyvät tiettyyn erityiseen vammais- tai muuhun ryhmään kuuluvien välille .
Equal-aloite on tärkeä myös sellaisille oman kotipaikkakuntani tapaisille alueille Itä-Englannissa , jotka jäävät tavoitteen 1 pääasiallisen rahoituksen ulkopuolelle .
Meillä oli erityinen kimmoke hakea yhteisöaloitteiden tukirahoja , ja lopputulos oli erinomainen .
Edellisten Adapt-hankkeiden joukossa on mm .
Core-hanke , joka on tuottanut uusia tarjontakanavia Bedfordshiren autoteollisuudelle , ja hankkeita pienyritystoiminnan kehittämiseksi Hertfordshiressä Essexissä .
Olemme saaneet huomata , miten Now-ohjelmalla on autettu 70 naista palaamaan työelämään Suffolkissa , ja monet heistä tulivat itse paikalle tänne Brysseliin Euroopan parlamenttiin kertomaan meille suoraan omista kokemuksistaan .
Equal on yhä tärkeä meille , sillä vähemmän taitoja edellyttäviä työpaikkoja häviää juuri suhteellisesti vauraammilta alueilta , ja nämä alueet saattavat olla tärkeä ensimmäinen kohde työmarkkinoilla syrjittyjen reitillä .
Lopuksi muutama sana Interreg-aloitteesta .
On todella melko typerää , että vuonna 1994 aloitettuja kumppanuuksia aiotaan nyt vahingoittaa jättämällä alueiden väliset uudet yhteydet pois .
Tänä aikana Great Yarmouthin ja Harwichin satamat Essexin , Suffolkin ja Norfolkin edustalla ovat käynnistäneet merkittäviä uusia liikenneyhteyksiä ja taloudellisia yhteyksiä alankomaisten kumppaneidensa kanssa .
Kehotan parlamenttia tukemaan tarkistustamme 2 joustavuuden varmistamiseksi niin , että uudet alueet voitaisiin sisällyttää mukaan erityisesti valtioiden välisillä merirajoilla .
Arvoisa puhemies , arvoisa komissio , hyvät parlamentin jäsenet , haluaisin selventää erästä asiaa .
Liittokansleri Schüsselin hallitus jatkaa liittokansleri Kliman aiemman sosiaalidemokraattisen hallituksen pakolaispolitiikkaa .
Itävallan pakolaispolitiikka ei muutu !
Maaseutu muodostaa yli 80 prosenttia EU : n pinta-alasta , ja 25 prosenttia väestöstä asuu siellä .
Maalaistalon emäntänä ja parlamentin jäsenenä olen aina pyrkinyt tarkastelemaan koko maaseutua , en pelkästään maataloutta .
Arvostan erityisesti maaseudun kehittämisen integroitua lähestymistapaa , sillä olen vakuuttunut siitä , että vain maaseudun kaikkien ammattiryhmien ja kaikkien ihmisten verkottuminen mahdollistaa aktiivisen ja houkuttelevan elintilan kaikille , tiivistettynä maaseudun monitoimisuuden .
Haluaisin kehua erityisesti uuden Leader + -ohjelman laajuutta .
Ohjelmia voi tulevaisuudessa olla yksittäisten tukialueiden lisäksi EU : n kaikilla alueilla .
Tämä horisontaalinen lähestymistapa on järkevä , koska myös maaseudun kehittämisohjelmat on suunniteltu siten .
Rahoitus ei tule vastedes enää kolmesta rahastosta vaan pelkästään EMOTR : n ohjausrahastosta .
Sen vuoksi on tarpeen parantaa ohjelmien laatua , sillä EMOTR kuuluu olevan tehokas väline .
Tarkkuus kohteiden valinnassa johtaa tehokkuuden lisääntymiseen , sillä rahaa ei saa käyttää suunnittelemattomasti .
Haluaisin korostaa vielä erityisesti kohtaa , joka muodostaa integroidun ja ympäristöystävällisen kehittämisstrategian lähtökohdan .
Maaseudulla on tällä alueella tulevaisuudessa suuria työllistämismahdollisuuksia , ja meidän on hyödynnettävä ne , jos haluamme antaa maaseudun ihmisille tulevaisuudenuskoa .
Sen vuoksi maaseutupolitiikkaa harjoitetaan muitakin kuin maanviljelijöitä varten .
Leader + : n on tarkoitus täydentää olemassa olevia ohjelmia , välttää päällekkäisyyksiä ja kaksoisrahoitusta ja vaikuttaa näin mahdollisimman laajaan kehittämiseen .
Tällä tavalla Leader + voi entistä paremmin tähdentää asetuksen N : o 1257 / 99 mukaisten ohjelmien kanssa YMP : n toista pylvästä ja saada aikaan parhaan mahdollisen vaikutuksen koko maaseudun kannalta .
Arvoisa puhemies , arvoisat kollegat , en ole aina ylpeä tämän parlamentin touhuista , mutta Urban-ohjelma on yksi toimintamme parhaimpia esimerkkejä , se syntyi juuri parlamentin aloitteesta .
Komissio olisi poistanut Urbanin , mutta tällä kertaa parlamentti veti pidemmän korren .
On hyvä , että Urban jatkuu , sillä siitä on saatu paikallisella tasolla hyviä tuloksia .
Euroopan kaupunkialueiden ongelmat ovat pahenemaan päin ; onneksi olemme nyt komission kanssa yksimielisiä .
Suurin osa Euroopan väestöstä asuu kaupungeissa , niiden ongelmat ovat aluepolitiikan tärkeimpiä ja hyvin monisyisiä kysymyksiä .
Syrjäytymisen riski on suuri .
Monissa Ranskan ja Englannin kaupungeissa on jo slummeja , joissa sikiää monenlainen paha .
Ei meistä kukaan halua Etelä-Amerikan faveloja Eurooppaan .
Meidän on toimittava nyt , ennen kuin on liian myöhäistä .
Kaupungeilla on myös ratkaiseva merkitys Euroopan taloudelle .
Palaamme aina takaisin samaan Euroopan perusongelmaan : meidän talouselämämme ei ole tarpeeksi yksilöä kannustava eikä tarpeeksi dynaaminen .
Talouselämän on oltava vahva , jotta voisimme pitää huolta lähimmäisistämme ja ympäristöstämme .
Tämä ei ole politiikkaa , vaan elämän yksinkertaista logiikkaa .
Rahankäytössä on nyt hyvää se , että rahat on keskitetty , koska haja-ammunnalla ruuti katoaa taivaan tuuliin kuin varpusparvi .
Nyt meidän on keskityttävä pienten ja keskikokoisten kaupunkien ongelmien ratkaisuun , koska niillä ei ole tarpeeksi kriittistä massaa .
Näin voimme antaa myös lisävauhtia ympäröiville maaseutualueille ; usein unohdetaan , että kaupunkien ja maaseudun ongelmat kulkevat itse asiassa käsikädessä .
Kaiken pohjana on , että kannustetaan yksilön innovaatiota ja yritteliäisyyttä , koska yksilöstä alkanut joukkoliike uudistaa alueen sisäisesti .
Rahoituksen antaminen ilman omilla jaloilla seisovaa taloutta on sama kuin kantaisi vettä kaivoon : hetkeksi riittää juotavaa , mutta huomenna on kaivo taas tyhjä .
Arvoisa puhemies , Interreg III : n toteuttamisen myötä unionin yhteistyöpolitiikassa siirrytään uuteen vaiheeseen .
Huomiomme kohteena eivät ole enää ainoastaan sisäiset rajat vaan myös ulkorajat .
Nykytilannetta kuvaavien maailmanlaajuistumisen ja kulttuurisen avoimuuden näkökulmasta Euroopan unioni tarvitsee sellaisia välineitä , joilla voidaan lujittaa siteitä ja viestintäkanavia unionin ja raja-alueiden välillä varsinkin Euroopan itä- ja eteläosissa .
Unionin rajat eivät saa enää merkitä tasapainoisen kehityksen estettä vaan päinvastoin mahdollisuutta ja siltaa , jotta yhteistyöstä tehdään vieläkin hedelmällisempää .
Valiokunnassa hyväksyttyjen tarkistusten avulla parlamentti on pyrkinyt täydentämään toimeenpanevan komission työtä ja ottanut tukikelpoisten alueiden luetteloon mukaan uusia seikkoja varsinkin Etelä-Euroopan ulko- ja merirajojen hyväksi .
Suuntaviivoja koskevassa suunnitelmassaan komissio tosiaankin myöntää , että nämä raja-alueet vaativat aikaisempaa enemmän huomiota .
Sen taustalla voidaan nähdä itälaajentumisprosessi ja tiiviimpi yhdentymisprosessi Välimeren maiden kanssa .
Barcelonan prosessin käynnistäminen uudelleen on unionin painopistealue mistä myös puheenjohtaja Prodi muistutti esitellessään kauden 200020005 strategisia tavoitteita , ja Interreg III -aloitteella voidaan myötävaikuttaa tämän strategisen tavoitteen saavuttamiseen .
Samalla kun olemme tyytyväisiä esittelijän tekemään erinomaiseen työhön , toivomme ainoastaan , että toimeenpaneva komissio pitäisi asianmukaisesti mielessä ne parlamentin esittämät ehdotukset , jotka liittyvät rakennepolitiikkojen toteuttamista koskevien menettelysääntöjen osalta omaksuttujen sitoumusten noudattamiseen , ja vahvistaa asianmukaisin muutoksin , että tämän yhteisöaloitteen osalta on tapahtunut muutos pelkästä sisäisen uudelleenjaon välineestä mahdollisuudeksi elvyttää ja hyödyntää unionin ja naapurimaiden välisiä suhteita .
Arvoisa puhemies , rakennerahastojen käytettävissä on tästä vuodesta vuoteen 2006 noin 200 miljardia euroa , mutta siitä vain 5,75 prosenttia on varattu yhteisöaloitteille Interreg , Leader , Urban ja Equal .
Se merkitsee 3,75 prosentin vähennystä tähänastisiin yhteisöaloitteisiin verrattuna .
Equalia varten ei ole varattu kuin 2,8 miljardia euroa , kuten kollega Ursula Stenzelin tasapainoisesta mietinnöstä selviää .
Sitäkin hämmästyttävämpää on tarkistusten suuri määrä ja aivan liian pitkä luettelo toiveista mahdollisiksi tehtäviksi .
Miten niistä voisi valita ensisijaiset ?
Yksimielisiä ollaan periaatteesta : sosiaalinen syrjäytyminen , syrjintä ja kaikenlainen eriarvoisuus työmarkkinoilla on poistettava .
Valtioiden välisten strategioiden on tarkoitus mahdollistaa heikommassa asemassa olevien ryhmien työllistäminen .
En ymmärrä tarkistuksia , joissa halutaan panostaa uudelleen teknisen avun toimistoihin .
Nämä teknisen avun toimistothan olivat entisen komission työn kaikkein kiivaimman ja oikeutetuimman arvostelun kohteena .
Työllisyys- ja sosiaalivaliokuntahan vastasi Leonardo-ohjelman huomattavien puutteiden ja laiminlyötyjen tarkastusten selvittelystä .
Komissiota ei voi siis Equal-aloitteen yhteydessäkään päästää suorasta vastuusta ja valvonnasta .
Se voi hyväksyä jäsenvaltioiden ehdotukset vain , jos ne täyttävät kaikki edellytykset : ensinnäkin toimijoiden saattaminen yhteen toimialakohtaisten ja maantieteellisten kehittämiskumppanuuksien avulla , jolloin on otettava huomioon työllisyyspoliittiset suuntaviivat ; toiseksi kyseisten toimijoiden järjestelmällinen sisällyttäminen : paikallisten , alueellisten ja kansallisten viranomaisten , koulutuskeskusten , yliopistojen , kansalaisjärjestöjen , työmarkkinaosapuolten ja yksityisen sektorin sisällyttäminen , tavoitteena pysyvä kumppanuus ; kolmanneksi menetelmien ja mallien yksiselitteisen innovatiivisen luonteen varmistaminen .
Komissio pitää siis saada vastuuseen työkyvyn ja työpaikkojen laadun edistämisen strategisesta kehyksestä , parhaiden käytäntöjen tulosten arvioinnista ja tehokkaasta julkaisemisesta .
Vasta silloin voidaan saavuttaa toivottu kerrannaisvaikutus .
Arvoisa puhemies , haluaisin puhua niistä komission ehdotuksista , jotka koskevat yhteisen maatalouspolitiikan edistämiseen tarkoitettua budjettikohtaa .
Euroopan komissio hyväksyi 26. lokakuuta 1999 ehdotuksen , jolla varmistettiin , että budjettikohdalle , joka koskee yleisölle tiedottamista yhteisestä maatalouspolitiikasta , annetaan oikeusperusta .
Tässä ehdotuksessa poistetaan nykyinen budjettikohta B2-5122 ja luodaan uusi otsake B1-382 .
Sellaiset toimet ovat tärkeitä , joilla edistetään nuorten maanviljelijöiden ja EU : n välistä ymmärtämystä , sekä toimet , joilla luodaan tiiviimmät yhteydet EU : n hakijavaltioihin ja muuhun maailmaan .
Siksi ehdotan parlamentille näitä tarkistuksia , jotta se antaisi tukensa tällaisille ohjelmaa koskeville ehdotuksille .
Koska on tarpeen kannustaa nuoria maanviljelijöitä jatkamaan elinkeinoaan , on elintärkeää , että heille tiedotetaan kunnolla yhteisessä maatalouspolitiikassa tapahtuneesta kehityksestä .
Nuorille maanviljelijöille tiedottaminen ja heidän kouluttamisensa on elintärkeää Euroopan tasolla .
Pyytäisin teitä antamaan tukenne sille , että tämä osa käytettävissä olevasta budjetista kohdennettaisiin tietämyksen parantamiseen Euroopan nuorten maanviljelijöiden keskuudessa .
Tiedotuksen ja koulutuksen osalta toteaisin , että aiemmin tämä budjettikohta oli tarkoitettu tiedottamista , viestintää ja koulutusta varten .
Kuitenkin nyt komissio ehdottaa , ettei koulutus enää sisältyisi siihen .
Mielestäni koulutuksen olisi sisällyttävä siihen , jos sillä annetaan asianmukaista tietoa yhteisestä maatalouspolitiikasta Euroopan tasolla .
Tällainen eurooppalainen koulutus on yksi osatekijä varmistettaessa , että nuorilla maanviljelijöillä on tarpeellinen tietämys yhteisestä maatalouspolitiikasta , jotta he voivat tehdä järkeviä elinkeinoaan koskevia päätöksiä tulevaisuutta varten .
Siksi esitän näitä kolmea tarkistusta .
Pyytäisin parlamenttia tukemaan niitä .
Arvoisa puhemies , kunnallishallinnon alalla saamani kokemuksen perusteella haluan sanoa , miten asianmukaista , ja sanoisinpa jopa tärkeää , on se , että Urban-ohjelmaan kuuluvat hankkeet suunnataan kolmelle osa-alueelle : ensinnäkin historiallisten , vanhojen ja ehkä myös huonokuntoisten infrastruktuurien ja kaupunginosien tervehdyttämiseen .
Toiseksi taloudellisen toiminnan ja sosiaalisen elämän elvyttämiseen näissä historiallisissa keskuksissa , näissä vanhoissa kaupunginosissa .
Meille ei ole paljonkaan hyötyä sellaisista kaduista , jotka ovat nykyisin ehkä upeasti valaistuja , joilla on uudet jalkakäytävät ja vahvat kiveykset ja jotka on ehkä kalkittu viehättäviksi , jos emme pysty täyttämään näitä katuja toiminnalla ja sen myötä saamaan myös työpaikkoja .
Selvennän vielä , että kyse ei ole eri työmarkkinaosapuolten rahoittamisesta tai tukemisesta , vaan siitä , että kiinnitetään huomiota työllisyyttä lisääviin tekijöihin ja valitaan kelvollisia hankkeita , tai -mikä on sama asia - , sellaisia hankkeita , joilla pyritään lisäämään työpaikkojen luomista sekä kannustusta ja aloitteellisuutta työllisyyteen liittyvissä asioissa .
Kolmanneksi ja ehkä pitäisi sanoa , että tämä on kaikkien tärkein asia , hankkeiden on noudatettava yhdennettyyn elvyttämiseen pyrkivää lähestymistapaa henkilöihin ja perheisiin liittyvissä asioissa , sillä ihminen ei ole oikeutta varten , vaan oikeus on ihmistä varten .
Näissä kaupunkiemme alueilla asuu yleensä yksinhuoltajaperheitä , vanhuksia , jotka saavat eläkettä eivätkä tee enää tuottavaa työtä , ja vaikeissa oloissa eläviä ja usein hajonneita perheitä .
He asuvat alueilla , joiden pitäisi kuulua näiden hankkeiden piiriin .
Jos onnistumme siinä tämän kolmelle osa-alueelle suuntautuvan lähestymistavan avulla , luulen , että nämä perheet , nämä ihmiset , nämä Euroopan kansalaiset , uskovat enemmän Eurooppaan , ja tämä on minusta hyvin tärkeää , sillä loppujen lopuksi kaupungeilla tulee olemaan yhä tärkeämpi merkitys eurooppalaisten elämässä .
Arvoisa puhemies , arvoisa komission jäsen , on selvää , että maatalous yksinään kykenee nykyisin yhä vähemmässä määrin pitämään väkijoukkoja maaseutualueilla , varsinkaan nuoria .
Äskettäin julkaistu Euroopan alueita koskeva kuudes kausikertomus osoittaa saman asian paljastaessaan , että juuri Euroopan unionin 25 maaseutuvaltaisimmalla alueella on kaikkein korkein työttömyysaste , niitä perinteisesti vaivaavien väestön ikääntymisen ja maaseudun autioitumisen lisäksi .
Tässä yhteydessä komissio on vähitellen , vaikkakin ikävä kyllä liian hitaasti , ryhtynyt käynnistämään aloitteita , jotka ajan mittaan tasapainottavat tai täydentävät YMP : tä ; näin se pyrkii saamaan laaja-alaisemmin käyttöön maaseudun sisäsyntyiset voimavarat , panemalla niitä liikkeelle väkijoukkojen - maanviljelijöiden ja muun väestön - vaurautta ja työllisyyttä hyödyttävinä aloitteina ja sijoituksina .
Tämä koskee Agenda 2000 -ohjelman uudistuksen kautta aloitettua viimeaikaista maaseudun kehittämispolitiikkaa ja erityisesti yhteisön Leader-aloitetta , joka käynnistettiin Leader I- ja II -aloitteilla vuosina 1991 ja 1994 , ja jota nyt jatketaan Leader + -aloitteella .
Tästä syystä haluaisin korostaa kolmea kysymystä : ensiksikin sitä - mikä on oleellista - että hankkeiden järjestelyistä ja täytäntöönpanosta vastaavien paikallisten toimintaryhmien valinnasta ei tehtäisi poliittista asiaa , vaan valinta on tehtävä yksinomaan hankkeiden arvon perusteella ja etusija on annettava hankkeille , joissa on eniten mukana yksityisen sektorin laitoksia ja joissa näiden ainakin muutamissa tapauksissa on edustettava yli puolta paikallisten toimintaryhmien osapuolista ; toiseksi sitä , että paikallisten toimintaryhmien ja kolmansien maiden vastaavien järjestöjen välisessä yhteistyössä on noudatettava komission alkuperäistä tekstiä - 18 kohtaa - eikä Star-komitean rajoittavaa versiota , joka tehtiin parlamenttia kuulematta .
Tämän vuoksi olen tehnyt asiaa koskevan tarkistuksen , jonka maataloutta käsittelevä valiokunta hyväksyi ja jonka toivon tulevan myös täysistunnossa hyväksytyksi ; kolmanneksi haluaisin muistuttaa määräyksestä , jonka mukaan Leader ei vuoden 2006 jälkeen enää ole pelkkä yhteisön pilottialoite , vaan siitä tulee YMP : hen liittyvä maaseudun kehityksen osatekijä , jonka nimeksi mielestäni olisi annettava " yhteinen maatalous- ja maaseutupolitiikka " .
Haluaisin kiittää kollegaamme Procaccia hänen meille esittelemästään erinomaisesta mietinnöstä . .
( FR ) Arvoisa puhemies , ennen kuin kollegani ja ystäväni , komission jäsenet Franz Fischler ja Anna Diamantopoulou , esittävät oman puheenvuoronsa sillä kaikki me kolme , joiden vastuualueeseen nämä neljä yhteisöaloitetta kuuluvat , olemme voineet osallistua tähän keskusteluun yhtä tarkkaavaisesti , haluaisin palauttaa mieliin Urban- ja Interreg-aloitteet , jotka monet teistä ovat ottaneet puheenvuoroissaan esille .
Aivan aluksi haluan kiittää valiokuntien , kaikkien valiokuntien , esittelijöitä , mutta myös poliittisten ryhmien puhujia ja jokaista teistä siitä , että teidän puheenvuoronne heijastavat näiden aloitteiden laadukkuutta ja tärkeää merkitystä .
Tämä koskee erityisesti sitä , mitä parlamentin jäsen Arlene McCarthy sanoi Urban-aloitteesta , ja haluaisin kiittää häntä hänen tekemästään työstä ja esittelemästään mietinnöstä ja miksen sanoisi tätä myös omalta osaltani siitä , mistä me saamme häntä kiittää , mistä te saatte häntä kiittää tämän aloitteen osalta , kuin myös siitä , mistä me saamme kiittää koko parlamenttia .
Muistan kyllä , että juuri Euroopan parlamentti teki poliittisen päätöksen ja toivoi , että tätä kriisissä olevien kaupunkialueiden elvyttämiseen ja kaupunkien kestävän kehityksen edistämiseen tähtäävää aloitetta jatkettaisiin , aloitetta , johon sisältyy samalla myös tämä kokonaisvaltainen lähestymistapa , josta pidämme kiinni ja jossa otetaan samanaikaisesti huomioon taloudelliset , yhteiskunnalliset ja ympäristöön liittyvät näkökohdat .
Muita Arlene McCarthyn mietinnössä painotettuja kohtia , joista olemme samaa mieltä , on rahoituksen keskittämisen ja toimia varten arvioidun kriittisen massan mukanaan tuoma välineen tehokkuus , horisontaalinen mekanismi , joka on mielestämme parempi tulosten levittämisessä ja kokemusten ja hyvien käytäntöjen vaihtamisen lisäämisessä , ja lopuksi paikallisten viranomaisten kasvava merkitys ohjelmien suunnittelussa ja hallinnassa todelliseen kumppanuuteen perustuen .
Nyt kun olen käynyt läpi ne pääasialliset kohdat , joista komission ja parlamentin ehdotuksissa oltiin samaa mieltä , ja painottanut sitä , että kuuntelin erittäin kiinnostuneena kaikkia puheenvuoroja , haluaisin vastata joihinkin kriittisiin puheenvuoroihin ja joihinkin tehtyihin ehdotuksiin , ja pyydän anteeksi jo etukäteen , että en pysty mainitsemaan erikseen kaikkien puhujien nimiä .
Uskon , että jokainen kuitenkin tunnistaa itsensä .
Kommentoin ensinnäkin Urban-ohjelmaa ja sitä 50 kaupungin enimmäisrajaa , jota jotkut ovat pitäneet summittaisesti asetettuna .
Ymmärrän teidän huolestuneisuutenne .
Olen myös pyytänyt yksiköitäni olemaan valmiita harkitsemaan sitä , että Urban-ohjelmaan hyväksyttävien kaupunkien määrää lisätään kohtuullisesti tiettyjä sellaisia takeita vastaan , jotka koskevat ensinnäkin keskittämistä tarkoitan erityisesti sitä , että tuettavilla alueilla pitäisi olla vähintään 20 000 asukasta ja poikkeustapauksissa 10 000 asukasta ja toiseksi pienintä tarvittavaa rahoituksen määrää : meidän täytyisi pitää kiinni 500 euron summasta asukasta kohti , jotta unionin toimi olisi samanaikaisesti sekä tehokas että selkeä ja jotta se ei olisi niin hajanainen , että kansalaiset tai yhteisöt eivät ottaisi siitä enää mitään selkoa .
Tämä oli vastaukseni tähän enimmäisrajaa koskevaan kysymykseen .
Mitä tulee toiseen kysymykseen , joka liittyy lisäkriteereihin , jotka pitäisi ottaa huomioon vaikeiden olojen alueita valittaessa , olen tässäkin kohdin valmis osoittamaan suurempaa joustavuutta ja harkitsemaan suuntaviivoja koskevan ehdotuksen 11 kohdassa mainittujen kriteerien lisäksi myös muita asianmukaisia kriteerejä .
Kolmas asia liittyy erityistoimiin tiettyjen yhteiskuntaryhmien hyväksi monet puhujat ovat ottaneet tämän esiin ; naiset , mutta myös siirtolaiset ja pakolaiset olisi otettava huomioon .
Hyvät parlamentin jäsenet , tämä huolenaihe on keskeinen Urban-aloitteessa , ja tarvittaessa olen valmis muokkaamaan tekstiä uudelleen , jotta sen sisältö olisi vieläkin selkeämpi .
Lopuksi haluaisin puhua Urban-aloitteen täytäntöönpanosta ja ensinnäkin valintamenettelystä .
Jotkut ovat toivoneet , että se olisi vähemmän byrokraattinen , avoimempi ja että siinä vältettäisiin kaksinkertaista työtä hankkeiden ja rahoituksen osalta .
Hyvät parlamentin jäsenet , tämän osalta haluan sanoa selvästi tämän : toissijaisuusperiaatteen mukaisesti Urban-aloitteeseen hyväksyttävien alueiden tai yhteisöjen valitseminen on ennen kaikkea jäsenvaltioiden vastuulla .
Komissio puolestaan on valmis välttämään turhaa byrokratiaa , mutta emme voi olla tarkistamatta te sitä paitsi olisitte ensimmäisiä , jotka moittisivat meitä siitä ehdotettujen ohjelmien tarkoituksenmukaisuutta ja laadukkuutta .
Toinen huomio koskee ohjelmien laatimisaikataulujen määräaikoja ja mahdollisuutta esittää samanaikaisesti sekä ohjelmia että täydennyksiä ohjelma-asiakirjaan .
En vastusta ajatusta , että ohjelmien kanssa esitettäisiin samanaikaisesti täydennyksiä ohjelma-asiakirjaan .
Tästä huolimatta alkuperäistä määräaikaa ei voida jatkaa .
Muistutan , että tätä ohjelmaa varten se on kuusi kuukautta .
Tämän määräajan - joka on muuten sama , kuin Interregiä ja tavoitteeseen 2 liittyviä yhteisiä ohjelmasuunnitteluasiakirjoja ( DOCUP ) varten annetut määräajat - , pitäisi yleisesti ottaen olla riittävä ohjelman laatimista varten , mikä ei kuitenkaan estä sitä , että hankkeet määriteltäisiin vasta myöhemmin .
Urbanin osalta haluaisin esittää lopuksi vielä yhden ajatuksen .
Joku teistä toivoi , että kaupunkiulottuvuutta ei rajoitettaisi Urban-aloitteeseen .
Olen aivan samaa mieltä .
Sanoin itse aluekehitys- ja kaupunkisuunnitteluasioista vastaavien ministerienkokouksessa , että haluan huolehtia siitä ja ponnistella sen hyväksi , että DOCUPissa , yhteisön tukikehyksissä ja niissä ohjelmissa , joiden osalta aloitamme neuvottelut , haluan huolehtia siitä , että Urban-aloitteen lisäksi kaupunkiulottuvuus sisältyy myös kaikkiin tavoitteeseen 1 ja tavoitteeseen 2 sisältyviin ohjelmiin , ja luulen , että voin myös luvata , että tulemme valvomaan sitä , että kaupunkiulottuvuus tulee näkymään Urban-aloitteen lisäksi myös kaikissa rakennerahastojen ohjelmissa .
Tulevaisuuden osalta koska meidän on katsottava eteen päin haluan kuitenkin erityisesti nähdä , miten Urbania konkreettisesti toteutetaan ja millaisia kokemuksia voimme siitä saada ja mitä me voimme siitä oppia , sillä todellisuudessa tämä kaupunkiulottuvuus tulee olemaan keskeisellä sijalla siinä , mikä voi olla uutta eurooppalaista aluesuunnittelupolitiikkaa tulevia rahoitusnäkymiä silmällä pitäen .
Minä en unohda , me emme voi unohtaa sitä , että 80 prosenttia Euroopan kansalaisista asuu tällä hetkellä kaupungeissa ja että sen vuoksi tämä Urban-rahoitusväline on erittäin tärkeä .
Painotan vielä kerran sitä , että huolehdimme siitä , että kaupunkiulottuvuus otetaan huomioon kaikissa rakennerahastojen ohjelmissa .
Arvoisa puhemies , seuraavaksi haluaisin puhua Interregistä , ja kuten tein parlamentin jäsen Arlene McCarthyn kohdalla , haluan nyt kiittää myös esittelijä Francis Decourrièrea hänen laadukkaasta ja asianmukaisesta työstään .
Hän on korostanut useita kohtia , joista me - ja myös monet teistä - olemme samaa mieltä : niitä ovat tämän Euroopan laajuisen yhteistyön ja sen kolmen osa-alueen , rajat ylittävän , valtioiden välisen ja alueiden välisen yhteistyön merkitys ; Interregin yhteisölle tuoma lisäarvo , sen selkeys verrattuna rakennerahastojen ohjelmiin yleensä sekä tukikelpoisten rajat ylittävien ja valtioiden välisten ohjelmien ja toimien todellinen vahvistaminen ; yhteisten rakenteiden merkitys jota kutsuin erään toisen tänään alkavan keskustelun eli hallitustenvälisen konferenssin yhteydessä eurooppalaisten yhteishengeksi , jota meidän on vahvistettava eli miten voimme Interregin ansiosta vahvistaa tätä yhteishenkeä ohjelmien täytäntöönpanossa sovellettavien yhteisten rakenteiden ja aidon rahoitusta koskevan solidaarisuuden avulla ; kumppanuuden merkitys kaikkien asianomaisten paikallisten ja alueellisten viranomaisten sekä yksityisen sektorin järjestöjen ja talouselämän ja työmarkkinoiden osapuolten aktiivisen osallistumisen takaamisessa .
Näiden yleisten huomioiden jälkeen haluaisin keskittyä tärkeimpiin teidän esittämistänne Interregiä koskevista huomioista .
Ensimmäiset niistä liittyvät aloitteen aikatauluun ja sisältöön .
Sanotte , että nämä suuntaviivat on hyväksytty liian myöhään , ja etenkin esittelijä korosti sitä , että aikaisemmat ohjelmat ovat vaarassa keskeytyä .
Se on totta , myönnän sen , ja hyvät Euroopan parlamentin jäsenet , te tiedätte kyllä , minkä vuoksi .
Interregin suuntaviivojen hyväksyminen on viivästynyt vuoden 2000 maalis- tai huhtikuulle .
Myönnän sen , teidän tavoin panen sen merkille .
Olen kuitenkin huomannut , että jäsenvaltiot ja alueet suunnittelevat jo aktiivisesti ohjelmia Interreg III : ta varten , ja suuntaviivoja koskeva ehdotus on sitä paitsi jaettu jo kolme kuukautta sitten .
Olen pannut merkille myös sen , että kulujen hyväksymisestä päätetään heti , kun ohjelma on esitelty , ja vahvistan sen , että tukea voidaan maksaa takautuvasti 1 : seen tammikuuta saakka , jos ohjelma esitellään ennen 30. huhtikuuta .
Tämä oli ensimmäinen huomioni .
Toinen huomioni on tämä : mitä tulee alustavaan luetteloon osa-alueen B mukaiseen tukeen oikeuttavista toimista , voin sanoa ja vahvistaa teille , että olen pyytänyt komissiota hyväksymään ja lisäämään osa-alueen B mukaiseen tukeen oikeuttavien toimien listaan uusia erityisaloja , jotka liittyvät erityisesti pienten ja keskisuurten yritysten tai kulttuuriperinnön kehittämiseen .
Näin ollen tätä luetteloa ei pidettäisi enää tyhjentävänä .
Kolmas huomio : alueiden välistä yhteistyötä koskevan osa-alueen C merkitys .
Komissio yhtyy niihin huomioihin , joita parlamentti on esittänyt alueiden välistä yhteistyötä koskevan osa-alueen C merkityksestä .
Kuten esittelijä toivoo , toimitan teille yksityiskohtaisia tietoja tähän osa-alueeseen sisältyvien toimien täytäntöönpanojärjestelmästä .
Neljäs huomio : seurantakeskus ja mahdollinen teknisen tuen toimisto .
Olen päättänyt pyyntönne mukaisesti poistaa tekstistä kaikki viittaukset teknisen tuen toimistoon ja sen konsultointiin ja odottaa , että komissiossa käytävä palvelujen ulkoistamisjärjestelmää koskeva keskustelu saadaan päätökseen .
Hyvät parlamentin jäsenet , jos kuitenkin poistamme kaikki viittaukset ja jos myöhemmin luovumme kokonaan teknisen tuen toimiston avusta , se johtaa varmasti siihen , että joitakin virkoja on lisättävä , jotta tämä työ saadaan tehdyksi , sillä jonkun se on kuitenkin tehtävä , enkä minä voi lisätä loputtomiin nykyisen henkilökunnan työmäärää , vaikka tehtävämme lisääntyisivätkin ISPA : n myötä ja sen tuloksena , että haluamme valvoa paremmin , kurinalaisesti ja avoimesti yhteisön määrärahoja , joista minä vastaan , usein yhdessä jäsenvaltioiden kanssa .
Mitä tulee Interregin täytäntöönpanoon , jonka monet teistä ovat tuoneet esiin , hyvät parlamentin jäsenet , ja siihen , ovatko Adrianmerellä Sisilian tai erityisen syrjäisten alueiden hyväksi toteutettavat toimet oikeutettuja rajat ylittävää yhteistyötä koskevan osa-alueen A mukaisiin tukiin , komissio ymmärtää teidän huolestuneisuutenne ja ymmärtää , miksi pyydätte tiettyjä asioita .
Aion myös muuttaa suuntaviivoja ja sisällyttää valtioiden välistä yhteistyötä koskevaan osa-alueeseen B erityisen painopistealueen " Meri- ja saarialueiden kokonaisvaltainen yhteistyö " , joka kattaa mielestäni tarkoituksenmukaisesti erilaiset mahdollisuudet näiden alueiden väliseen yhteistyöhön .
Tämä on yksi ehdotus , johon aion lisätä vielä toisen , jonka olemme jo esittäneet jäsenvaltioille : joustavampi rahoitus osa-alueissa A ja B. Näiden ehdotusten ja varsinkin ensimmäisen ehdotuksen ansiosta voin sanoa , että komissio on valmis tutkimaan Italian alueiden ja Adrianmerellä sijaitsevien kolmansien maiden alueiden tilannetta edistääkseen mahdollisimman tarkoituksenmukaista yhteistyötä Interregin ja myös muiden välineiden tuella sitten , kun nämä ovat käytettävissä .
Lyhyesti sanoen olen päättänyt , että erityisen syrjäiset alueet , joihin olen aivan erityisesti kiintynyt , tulevat olemaan keskeisellä sijalla Interregin valtioiden välistä yhteistyötä koskevassa osa-alueessa , ja niiden osalta tullaan soveltamaan sellaista yhteistyöstrategiaa , jolla pyritään parantamaan näiden alueiden suhteita niiden naapureihin ja muihin jäsenvaltioiden alueisiin .
Haluan myös huolehtia Interregin ja EKR : n välisestä hyvästä yhteistyöstä , erityisesti Karibian ja Intian valtameren alueiden osalta .
Kaiken tämän pitäisi antaa meille sekä ilman tavoitteen 1 määrärahoja että niiden kanssa mahdollisuus vahvistaa aktiivisten raja-alueiden merkitystä .
Pidän tämän poliittisen tavoitteen mielessäni ja otan sydämenasiakseni sen , että unionin seitsemästä erityisen syrjäisestä alueesta tulee unionin aktiivisia raja-alueita , vaikka ja juuri sen vuoksi , että ne sijaitsevat kaukana ja sellaisilla maapallon alueilla , jossa meillä on oltava vaikutusvaltaa ja toimintaa .
Yksi lisähuomio : Interregin , Pharen , Tacisin ja Medan yhteensovittaminen .
On totta , ja myönnän sen puolueettomasti , että tämän osalta on vielä olemassa oikeudellisia ongelmia .
En haluaisi vähätellä niitä , mutta osa-alueeseen A liittyvässä yhteistyössä on tapahtunut edistystä hakijavaltioiden kanssa , vaikka hallintomenetelmiin ja hankkeiden kokoon liittyvät ongelmat ovatkin vielä olemassa .
Komission täytyy jatkaa tähän suuntaan .
Huolehdin siitä itse .
Ensimmäinen Phare-ohjelmaa ja yhteisöaloitetta käsittelevä sekakomitea kokoontuu helmikuussa , ja se laatii tätä yhteensovittamista koskevan selvityksen , ja vakuutan teille , että tulen kollegojeni Verheugenin , Pattenin ja Poul Nielsonin kanssa valvomaan tätä asiaa .
Lopuksi , teknisen tuen osalta , josta esittelijä ja monet teistä ovat esittäneet huomioita , on itsestään selvää , että komissio tulee noudattamaan teknistä tukea koskevien yleisten sääntöjen 23 artiklaa , jos siis kyseessä on tuki , jota voidaan pitää rakennepolitiikan kannalta yleisesti hyödyllisenä välineenä .
Yleisten sääntöjen mukaan kaikenlaista teknistä tukea , jolla voidaan jollakin tavoin parantaa yhteisöaloitetta , täytyy kuitenkin ehdottaa 20 artiklan eikä 23 artiklan nojalla .
Tämä tarkoittaa sitä , että 23 artiklassa määrättyä 0,25 prosentin ylärajaa ei sovelleta tämän tyyppiseen tekniseen tukeen .
Hyvät parlamentin jäsenet , tinkimättömyyden ja avoimuuden nimissä korostan sitä , että meidän täytyy säilyttää ainakin tietyt rahoitusmuodot , jotka koskevat kokemusten vaihtoa , tiedotusta - ei kuitenkaan mainontaa - , ja sellaisten verkostojen käyttöönottoa , jotka varmistavat parhaiden käytäntöjen tehokkaan levittämisen unionin sisällä .
Arvoisa puhemies , hyvät parlamentin jäsenet , johtopäätökseni Interregin osalta on se , että nämä yhteisöaloitteet , jotka kuuluvat minun vastuualueeseeni , tulevat todelliseen tarpeeseen , ja kaikki se , mitä täällä on sanottu , vahvistaa sen ; ne ennakoivat myös todellista eurooppalaista aluekehityspolitiikkaa laajentuneessa unionissamme .
Komissio pitää tätä siis äärimmäisen tärkeänä , aivan kuten tekin .
Olen siis valmis antamaan aikanaan teidän käsiteltäväksenne pyytämänne edellistä ohjelmakautta koskevan selvityksen ja tiedottamaan teille myös säännöllisesti näiden aloitteiden täytäntöönpanosta uuden ohjelmakauden kuluessa .
Kiitän vielä kerran teitä kaikkia ja erityisesti Arlene McCarthya ja Francis Decourrièrea , ja näiden kahden aloitteen osalta haluaisin sanoa , että ne kuuluvat rahoituskehykseen , joka on teille varmasti tuttu : vain 700 miljoonaa euroa Urbania varten , mutta se on parempi kuin ei mitään ; 4 miljardia 800 miljoonaa euroa Interregiä varten .
Toimimme siis tämän rahoituskehyksen puitteissa , emmekä aio ylittää sitä .
Näiden kahden aloitteen osalta , koska ne selventävät aluekehitystä koskevia tulevia strategisia ja poliittisia pohdintoja sekä seuraavia rahoituskehyksiä , haluaisin sanoa , että olemme seuranneet erittäin kiinnostuneina tätä rakentavaa vuoropuhelua parlamentin ja sen valiokuntien välillä .
Hyvät parlamentin jäsenet , kaikki se , mitä olen sanonut , on osoituksena siitä , että komissio on päättänyt ottaa tämän huomioon .
Arvoisa puhemies , hyvät parlamentin jäsenet , hyvät naiset ja herrat , aluksi haluaisin kiittää jäsen Procaccia hänen laatimastaan mietinnöstä .
Haluaisin kiittää myös kaikkia asian käsittelyyn osallistuneita valiokuntia ja parlamenttia laajasta tuesta , jonka he ovat antaneet Leader + -aloitteelle .
Tämän aloitteen on tarkoitus antaa maaseudulle uutta vauhtia uusien ja omaleimaisten lähestymistapojen kehittämiseen ja kokeiluun , lähestymistapojen , jotka pitäisi sitten myöhemmin siirtää malleina yleisiin ohjelmiin .
Iloitsen myös siitä , että parlamentti tukee pääosin komission käsitystä siitä , että Leader + : n pitää koskea unionin kaikkia maaseutualueita , että on otettava käyttöön ensisijaisia alueita ja että ennen kaikkea myös maaseutualueiden aktiivista yhteistyötä ja verkottumista on tuettava .
Totean lisäksi , että parlamentti jakaa komission käsityksen , jonka mukaan Leader + : n täytäntöönpanossa on asetettava etusijalle yleiskattava tuki .
Käsitelläkseni joitakin täällä esitettyjä yksittäisiä kysymyksiä , voin vahvistaa myös sen , että toivomme mahdollisimman laajaa kumppanuutta ja osallistumista Leader + : aan .
Eri ryhmillä , olkoot ne ympäristöjärjestöjä tai ryhmiä , joiden tavoitteena on työllistäminen , on mahdollisuus olla mukana komission direktiivien laatimisessa .
Määrärahoja ei myöskään ole vähemmän vaan enemmän kuin kuluvalla kaudella .
Haluaisin muistuttaa myös siitä , että seurantakeskuksen perustamisessa ei ole mitään uutta .
Tämä seurantakeskus oli olemassa jo Leader I : n ja Leader II : n aikana .
Keskuksen tarkoituksena on vain pitää yllä yksittäisten Leader-ryhmien verkottumista .
Tämän seurantakeskuksen rahoitus ei saa kohota yli 2 prosenttiin Leader-määrärahoista .
Mitä tulee sellaisten hankkeiden mahdollisuuksiin , joiden sisältönä on valmennus ja koulutus , saanen viitata siihen , että se on juuri yksi niistä kohdista , jonka olemme nyt liittäneet uuteen maaseudun kehittämispolitiikkaan , niin että meidän mielestämme sitä ei ole enää tarpeen tukea Leaderista .
Nyt mietinnön sisältöön .
Parlamentti kehottaa 14 kohdassa komissiota mahdollisimman pian esittämään Euroopan parlamentille arviointiraportin Leader II : sta .
Haluaisin vain kiinnittää huomionne siihen , että siinä ei ole tällä hetkellä juuri järkeä , koska Leader II : n määrärahoja voidaan tilittää edelleen vuoden 2001 loppuun asti .
Sen vuoksi olemme sitä mieltä , että on järkevämpää toteuttaa arviointi vasta ohjelman päätyttyä .
Luonnollisesti teemme sen ja toimitamme teille raportin siitä .
18 kohdassa parlamentti ehdottaa eräänlaisen yhteenvedon laatimista toteutetuista onnistuneista aloitteista .
Siihen voin vain sanoa , että sellainen on jo olemassa .
Komissio on jo laatinut sellaisen , ja voin antaa sen jokaisen kiinnostuneen parlamentin jäsenen käytettäväksi .
21 kohdassa parlamentti korostaa , että Leader + : n suuntaviivat on nyt hyväksyttävä mahdollisimman pian , jotta ohjelmat voidaan käynnistää .
Voin vain täysin tukea tätä tavoitetta .
Heti kun parlamentin kanta on päätetty , Leader + : n suuntaviivat esitellään uudelleen maatalouden rakenteiden ja maaseudun kehittämisen hallintokomitealle ( STAR ) , jotta jäsenvaltiot voivat vahvistaa 14. marraskuuta antamansa väliaikaisen hyväksymisen .
Oletan , että komissio voi hyväksyä suuntaviivojen lopullisen version sitten maalis-huhtikuussa .
Kun ne on julkaistu Virallisessa lehdessä , Leader + -ohjelmien hakemusten jättämiseen on aikaa enää kuukausia , kuusi kuukautta .
Minun mielestäni on tärkeää viitata yhteen asiaan : Leader + : aan liittyviä menoja voidaan tukea siitä ajankohdasta lähtien , kun ohjelma on komission käsiteltävänä .
Niiden ohjelmien , joiden hakemukset jätetään ennen 30. huhtikuuta tänä vuonna , tukikelpoisuuden alkamispäivämääräksi on mahdollista määrätä takautuvasti myös 1. tammikuuta .
Päätöslauselmaluonnoksen 20 kohdassa käsitellään lopuksi seitsemää konkreettista suuntaviivojen muutosehdotusta .
Perusteellisen harkinnan jälkeen voin sanoa teille , että komissio voi hyväksyä ehdotukset 2 , 4 , 5 ja 7 ja sisällyttää ne suuntaviivoihin .
Ehdotus 6 sisällytetään myös osittain , koska vahvistetaan , että määräaika Leader + -aloitteen ohjelmien hyväksymiselle on korkeintaan viisi kuukautta .
Muutosehdotus 1 on mielestämme rauennut tällä välin , koska tämä kohta muutettiin jo parlamentin tahdon mukaiseksi maatalouden rakenteiden ja maaseudun kehittämisen hallintokomiteassa jäsenvaltioiden edustajien kanssa käytyjen keskustelujen jälkeen .
Sen vuoksi jäljelle jää vain muutosehdotus 3 .
Komissio voi vain yhtyä tähän muutosehdotukseen , sillä sehän vastaa tarkalleen sitä , mitä komissio itse ehdotti alun perin .
Minun on kuitenkin lisättävä siihen , että jäsenvaltioiden mielestä toimintaryhmiemme yhteistoiminta Euroopan unionin ulkopuolisten maiden samankaltaisten ryhmien kanssa on mennyt liian pitkälle .
Hallintokomiteassa päädyttiin sen vuoksi muutokseen , mutta komissio ottaa nyt muokatussa versiossa uudelleen huomioon parlamentin pyynnön ja ehdottaa suuntaviivoja tällaisina .
Se ponnistelee myös edelleen sen puolesta , että jäsenvaltiot voivat hyväksyä sen .
Käsittelen vielä lyhyesti kolmeatoista tarkistusta .
Komissio ei voi hyväksyä vain kolmea niistä , nimittäin tarkistuksia 3 , 12 ja 13 .
Kaikki muut se voi hyväksyä joko täysin tai sisällöllisesti . .
( EL ) Arvoisa puhemies , hyvät parlamentin jäsenet , on poikkeuksellinen yhteensattuma , että juuri nyt Euroopan parlamentissa käsitellään Equal-aloitetta .
Viime aikoina osittain myös Itävallan poliittisen kehityksen vuoksi Euroopassa on ollut havaittavissa kasvavaa poliittista huolestuneisuutta , on ollut poliittisia mielenosoituksia ja poliittista vuoropuhelua .
On syytä korostaa , että sekä parlamentissa että komissiossa on esitetty konkreettisia politiikkoja , lainsäädäntöehdotuksia ja ehdotuksia toimintaohjelmiksi , joilla torjutaan syrjintää ja jotka koskevat vapaiden ja oikeudenmukaisten yhteisöjen rakentamista .
Puhun siis syrjinnän vastaisesta paketista ja kehotan tästä lähtökohdasta parlamentin asiasta vastaavia valiokuntia nimittämään esittelijöitä , jotta syrjinnän vastaista pakettia voitaisiin viedä mahdollisimman nopeasti eteenpäin .
Siirryn käsittelemään Equal-aloitetta , joka perustuu tietenkin 13 artiklaan .
13 artiklan mukaisesti Equal-aloite koskee kaikkien syrjinnän muotojen eli sukupuoleen , rotuun , ikään tai vammaan perustuvan syrjinnän torjumista .
Haluaisin onnitella erityisesti jäsen Stenzeliä , koska hänellä on ollut erittäin vaikea ja monimutkainen tehtävä saada aikaan yksimielisyys Equal-aloitteesta , koska asiasta vastaavat valiokunnat tarkastelevat asiaa hyvin erilaisista näkökulmista ja koska aihe on poliittisesti hyvin arka .
Ensimmäinen huomio , jonka myös monet kollegat ovat tuoneet esiin , koskee sitä , pitääkö naiset mainita erikseen .
Olen samaa mieltä siitä , että emme voi täysin yhtyä 13 artiklan sisältöön , mutta tässä muodossa perustamissopimus tällä hetkellä on , ja syrjintälajien joukossa on yhtä painokkaasti esillä myös syrjintä sukupuolen perusteella .
Näin ollen nykyisen perustamissopimuksen pohjalta Equal-aloite rakentuu tällä tavalla .
Haluan kuitenkin muistuttaa , että työllisyysstrategiassa on olemassa erityinen painopiste , joka koskee naisia ja sitä , kuinka erityisohjelmaa , viidettä naisten ja miesten välistä tasa-arvoa koskevaa ohjelmaa , valmistellaan .
Olen jakanut neljään luokkaan asiat , joita arvoisat parlamentin jäsenet ovat käsitelleet .
Ensiksi teema-alojen laajentaminen .
On olemassa neljä teema-alaa , kuten myös työllisyysstrategiassa : työllistettävyys , yrittäjyys , sopeutumiskyky ja naisten ja miesten yhtäläiset mahdollisuudet ; ja olemme samaa mieltä näiden teema-alojen laajentamisesta Euroopan parlamentin tekemien ehdotuksien mukaisesti .
Mitä tulee huoleen siitä , että joku maa saisi kaikki johonkin tiettyyn syrjintälajiin osoitetut varat , sanon , että aloitteessa on ilmaistu selvästi , että jäsenvaltioiden on esitettävä kunkin syrjinnästä kärsivän ryhmän teema-ala .
Toinen asia on joustavuus ja yksinkertaistaminen .
Olen jäsen Leinenin kanssa samaa mieltä siitä , että aloitteen kieli on hyvin hankalaa ja vaikeasti ymmärrettävää .
Tästä syystä yksiköissä on jo nyt ryhdytty kirjoittamaan tekstiä uudelleen , yksinkertaistamaan sen rakennetta ja tekemään kielestä ymmärrettävämpää .
Mitä tulee joustavuuteen , ehdotamme , että harjoitetaan kehittämiskumppanuutta ja -yhteistyötä sekä maantieteellisellä tasolla , jossa erilaiset ryhmät tietyllä maantieteellisellä alueella tekevät yhteistyötä puuttuakseen syrjintään työpaikoilla , että temaattisella tasolla , jossa voidaan harjoittaa yhteistyötä esimerkiksi tietyllä talouden alalla .
Tässä jäsenvaltioille tarjoutuu paljon tilaa joustavuuteen tämän kehittämisyhteistyön sopeuttamisessa kunkin omiin erityispiirteisiin .
Luonnollisesti valtioiden välinen yhteistyö edellyttää myös rajat ylittävää verkostoa , joka edistää kokemusten vaihtoa .
Lopuksi puhun teknisestä avusta .
Pyrimme siihen , että rahoitusluokkia olisi neljä .
Ensiksi rahoitettaisiin valmistelua , toiseksi täytäntöönpanoa , kolmanneksi rajat ylittävää yhteistyötä , jotta kokemuksia voitaisiin vaihtaa , ja neljänneksi teknistä apua .
Koska osanotto on ollut laajaa ja koska on esiintynyt huolta siitä , miten teknistä apua annetaan , on sanottava , että tässä käytetään ulkopuolisia toimistoja .
Kuten kollegani komission jäsen Barnier sanoi , ei ole mahdollista , että komission virkailijat tekisivät kaiken tämän työn , jonka tähän asti ovat tehneet ulkopuoliset yhteistyökumppanit .
Kansallisella ja Euroopan tasolla tavoite on saada aikaan suuria toimenpideryhmiä , jotka julkistetaan , hankkeesta laaditaan täydellinen kuvaus , johon pyydetään ulkopuolista apua , ja samoin tuotannosta , jota kultakin tekniseltä toimistolta odotetaan , jotta tämän työskentelyn seuranta ja arviointi tulisivat mahdollisiksi .
Haluan korostaa , että on erityisen tärkeää viedä mahdollisimman nopeasti eteenpäin konkreettista aloitetta sekä poliittisen yhteensattuman vuoksi että myös siksi , että mielestämme olisi tärkeää , että aloite käynnistyisi suunnitellusti ja että olisimme vuoden 2000 lopulla täysin valmiita .
Arvoisa komission jäsen , kiitoksia .
Ilmoitan kollegoilleni puhemiehistössä sekä asiasta vastaaville valiokunnille huolestanne nimittää mainitsemienne asiakirjojen esittelijät mahdollisimman pian .
Keskustelu on päättynyt .
Äänestys toimitetaan huomenna klo 12.00 .
( Istunto päättyi klo 20.40 . )
SISÄLTÖ ISTUNTO MAANANTAINA 14 .
HELMIKUUTA 2000 1 Istuntokauden uudelleenavaaminen 1 Edellisen istunnon pöytäkirjan hyväksyminen 1 Käsittelyjärjestys 3 Kaupunkien kestävä kehitys - Maaseudun kehittäminen - Equal-aloite 5

 
Kahden edellisen istunnon pöytäkirjojen hyväksyminen Torstaina 3. helmikuuta ja maanantaina 14. helmikuuta pidettyjen istuntojen pöytäkirjat on jaettu .
3. helmikuuta pidetyn istunnon pöytäkirja oli jo itse asiassa jaettu teille , mutta se oli jaettu Brysselin istunnossa .
Tämä on ehkä syy , miksi se puuttui joiltakin kollegoilta .
Onko pöytäkirjoista huomautettavaa ?
( Pöytäkirjat hyväksyttiin . )
Arvoisa puhemies , minulla on tapana olla aina läsnä täällä , kun istunto avataan maanantaina klo 17 .
Eilen minä , kuten monet muut Euroopan parlamentin jäsenet , en pystynyt olemaan läsnä , koska Air France peruutti ilman mitään selitystä klo 14.15 lähtevän lennon , jolla yleensä tulemme tänne , joten saavuimme tänne vasta hyvin myöhään .
Jos Air France jatkaa tätä boikottipolitiikkaa Euroopan parlamenttia vastaan , parlamentin pitäisi ryhtyä toimiin , jottei tällaista enää tapahtuisi .
Kiitos , jäsen Ortega .
Olen täysin samaa mieltä pahoittelustanne .
Voisitteko ystävällisesti antaa minulle asiasta kirjallisen selvityksen , jotta voisin ottaa tosiseikkoihin nojautuen yhteyttä sekä Air Francen että Ranskan hallituksen toimivaltaisiin viranomaisiin ?
Olen todellakin sitä mieltä , ettei tällaista saa enää tapahtua ja että meidän on ehdottomasti protestoitava mahdollisimman ponnekkaasti .
Arvoisa puhemies , minulle kävi eilen samoin kuin kollega Medina Ortegalle .
Mielestäni Ranskan hallituksen viranomaisten - joilla on kunnia tarjota vieraanvaraisuuttaan Euroopan parlamentin päätoimipaikkaa Strasbourgissa - on oltava tietoisia siitä , että heidän velvollisuutensa on taata asianmukaiset liikenneyhteydet kaikkien unionin valtioiden pääkaupunkeihin .
Aivan niin , jäsen Napolitano , kiitän teitä .
Arvoisa puhemies , en puhu tässä lentokoneiden myöhästelyistä , vaan haluaisin esittää anteeksipyynnön sen vuoksi , että vihreän ryhmän brittiläinen kollegani , Caroline Lucas , ei ollut eilen läsnä .
Hän ei voinut osallistua istuntoon , koska hänet pidätettiin eilen aamulla Glasgow ' ssa järjestetyssä ydinvoiman vastaisessa mielenosoituksessa .
Hänet tunnistettiin , mutta vaikka oli erittäin selvää , että hän on Euroopan parlamentin jäsen , hän oli pidätettynä koko päivän .
Mielestäni tällaista on täysin mahdoton hyväksyä , ja pyydän teitä olen sitä paitsi kirjoittanut teille asiasta kollegani Hautalan kanssa ottamaan yhteyttä Ison-Britannian viranomaisiin , jotta tällaista ei enää tapahtuisi ja jotta jäsen Lucasilta pyydettäisiin anteeksi .
Kiitos , jäsen Lannoye .
Olen todellakin saanut kirjeenne , ja olen jo ottanut yhteyttä Ison-Britannian edustustoon .
Arvoisa puhemies , haluaisin tämänpäiväisen äänestyksen osalta pyytää jotakin , jonka toin esille jo eilen Equal-aloitetta koskevaa mietintöä käsitelleessä suullisessa keskustelussa .
Pyydän lykkäämään Equal-aloitteesta toimitettavaa äänestystä , koska me yksinkertaisesti tarvitsemme vielä hieman aikaa sopiaksemme eräästä tärkeästä kohdasta .
Olen optimistinen ja odotan äänestystä todellakin levollisena ja luottavaisena ; me löydämme äänestyksessä laajimman mahdollisen hyväksynnän tälle Equal-aloitetta koskevalle tiedonannolle .
Me tarvitsemme vain vielä hieman aikaa viimeistelläksemme turvapaikkakysymykseen liittyviä yksityiskohtia , ja pyydän siksi , että äänestys toimitetaan tämän päivän sijasta huomenna .
Arvoisa puhemies , jatkaisin jäsen Lannoyen esille ottamasta asiasta : jäsen Lucas pidätettiin Glasgow ' n ulkopuolella Faslanessa sijaitsevan Tridentin tukikohdan vastaisessa mielenosoituksessa .
Ymmärrän hyvin mielenosoituksen .
En kuitenkaan ymmärrä lainkaan sitä , että jäsen Lucas yrittää piiloutua parlamentaarisen koskemattomuutensa taakse .
Minutkin on pidätetty , kun osoitin mieltäni Faslanessa .
Minä en piiloutunut minkään koskemattomuuden taakse .
Otin vastaan minulle annetun rangaistuksen .
Parlamentin jäsen Lucasin pitäisi tehdä samoin .
Arvoisa puhemies , tahtoisin sanoa muutaman sanan parlamentin jäsen Stenzelin esittämästä pyynnöstä siirtää Equal-yhteisöaloitetta koskeva äänestys huomiseksi .
Tätä aloitetta koskeva keskustelu oli valiokunnassa todellakin erittäin vilkasta , ja koska tämä on merkittävä komission ehdotus , jossa viitataan niihin sopimuksiin , joihin pääsimme viime vuonna , se voidaan mielestäni hyväksyä .
Olemme samaa mieltä parlamentin jäsen Stenzelin kanssa siitä , että lykkäystä koskeva pyyntö voidaan hyväksyä , jotta eri ryhmät voisivat lähentyä toinen toisiaan mahdollisimman paljon ja parlamentti voisi siten mahdollisimman suurella enemmistöllä ilmaista kantansa tästä aloitteesta . Haluavatko jotkin kollegat käyttää puheenvuoron tätä jäsen Stenzelin esittämää pyyntöä vastaan , jolle jäsen Ghilardotti antoi juuri tukensa ?
Koska puheenvuoropyyntöjä ei ole , äänestämme jäsen Stenzelin esittämästä pyynnöstä .
( Parlamentti hyväksyi pyynnön . )
Arvoisa puhemies , työjärjestyksen 29 artiklan 4 kohdan mukaisesti poliittisten ryhmien pitää ilmoittaa teille jäsenistä , jotka ovat liittyneet uuteen poliittiseen ryhmään tai jotka ovat eronneet jostakin poliittisesta ryhmästä .
Oletteko saanut ilmoitusta siitä , että Euroopan kansanpuolueen ryhmästä olisi eronnut jäseniä , vai kuuluuko Itävallan kansanpuolue edelleen tuohon poliittiseen ryhmään ?
Jäsen Corbett , en ole saanut mitään ilmoitusta .
Arvoisa puhemies , olen sittenkin hyvin hämmästynyt näistä kollega Corbettin reaktioista .
Hänen tulisi etsiä muunlaisia mahdollisuuksia profiloitumiseen kuin ottaa täällä parlamentissa kantaa tällaiseen asiaan !
Me olemme solidaarisia itävaltalaisia ystäviämme kohtaan , jotka ovat osoittautuneet aiemmin hyviksi eurooppalaisiksi .
Me annamme heille täyden tukemme !
( Suosionosoituksia )
 
Esityslista Mitä tulee torstain istunnon esityslistaan , ehdotan teille eilisessä täysistunnossa esitetyn pyynnön vuoksi , että tärkeitä , ajankohtaisia ja kiireellisiä aiheita koskevaa keskustelua pidennetään puolella tunnilla eli että sitä jatketaan klo 18.00 : aan saakka ja että äänestys toimitetaan klo 18.00 .
( Parlamentti hyväksyi ehdotuksen . )
 
Komission strategiset tavoitteet ja lainsäädäntöohjelma Esityslistalla on seuraavana yhteiskeskustelu komission julkilausumista , jotka koskevat komission viiden vuoden strategisia tavoitteita ja vuoden 2000 lainsäädäntöohjelmaa .
Annan heti puheenvuoron puheenjohtaja Prodille .
Arvoisa puhemies , hyvät parlamentin jäsenet , viisivuotisella ohjelmalla on hyvin kauaskantoiset vaikutukset , ja sen vuoksi minusta oli parasta , että koko julkilausuman teksti jaettaisiin teille kaikille , se on saatavana neljällä kielellä .
Jotta en ylittäisi käytettävissäni olevan ajan asettamia rajoituksia , aion viitata ainoastaan ohjelmani suuriin linjoihin : tämä on uuden vaalikauden alun ohjelma ja myös uuden vuosisadan alun ohjelma , jonka puitteissa on perusteltua ja välttämätöntä tarkastella Eurooppaa laajemmasta näkökulmasta , Eurooppaa , joka on tällä hetkellä ristiriitaisessa tilanteessa .
Muistakaamme , että 50-vuotisen historiansa aikana Eurooppa on tarjonnut rauhaa , turvallisuutta ja vapautta , ja yhdistynyt Eurooppa on myös osaltaan vaikuttanut siihen , että olemme voineet elää ennennäkemätöntä hyvinvoinnin kautta .
Tällä hetkellä näemme merkkejä sellaisesta vankasta elpymisestä , joka näyttää voivan kestää kauan , mikäli harjoitamme viisasta politiikkaa , elpymisestä , joka on johdonmukaista seurausta aherruksestamme , emmekä me ole saaneet sitä ilmaiseksi , vaan Euroopan valtioiden harjoittaman julkisen varainkäytön tervehdyttämisen seurauksena , sillä , että nämä valtiot ovat pitäneet inflaation hallinnassa harjoittamalla viisasta hintojen hallintaan ja tuottavuuden nousuun tähtäävää politiikkaa , Eurooppa on aloittanut teollisuuden , pankkien ja julkisten palveluiden tarmokkaan rakennemuutoksen , vaikka emme vielä olekaan perillä , vaikka meillä on vielä pitkä matka kuljettavanamme .
Näistä seikoista huolimatta Euroopassa on myös pettymystä ja huolta : pettymystä ja huolta liian hitaasti vähenevän työttömyyden vuoksi ; yhä suuremmalta vaikuttavan teknologisen jälkeenjääneisyyden vuoksi ja ennen kaikkea siksi , että siihen alkaa liittyä raskas tieteen jälkeenjääneisyys ; etäisiltä vaikuttavien Euroopan toimielinten vuoksi , jotka eivät näytä olevan ajan tasalla , itse komissiosta alkaen .
Komission kriisi oli todellakin käänteentekevä Euroopan ja sen kansalaisten välisissä suhteissa , ja vähäinen osallistuminen Euroopan parlamentin vaaleihin oli tästä huolestuttava osoitus .
Tätäkin syvempi on kuitenkin epävarmuuden tunne , valmistumattomuuden tunne uuden , kehittyvän ja kokonaan muuttuvan maailman edessä , maailman , joka globalisaation myötä lopulta muuttaa myös kiintopisteemme .
Tämä ei ole täysin uusi ilmiö historiassa : jo kerran aiemminkin Eurooppa on kohdannut vastaavanlaisen muutoksen , markkinoiden räjähdysmäisen kasvun , kiinnekohtien muutoksen , sen oli pakko kohdata uudenlainen maailmankuva .
Viittaan 1500-luvun Eurooppaan , jossa Amerikan löytämisen jälkeen kaikki muuttui .
Eräät valtiot - kuten Ranska ja Espanja - kykenivät vastaamaan tähän haasteeseen luomalla suuret kansallisvaltiot ; toiset - kuten Italia - eivät kyenneet vastaamaan tähän haasteeseen , ja menettivät kaikki vuosituhannen alkupuolella keräämänsä voitot : tieteen , teknologian , taloudellisen kehityksen , puolustuksen ja sotilaallisen järjestelmän , ajattelun ja kirjallisuuden suoman etulyöntiaseman .
Tällä hetkellä Eurooppa on samanlaisen haasteen edessä ja tiedämme , ettei historia tunne armoa nyt niin kuin ei aikaisemminkaan .
Kun tarkastelemme asiaa näiden suurten muutosten valossa on todettava , että voidaksemme välttää kansallisvaltioidemme katoamisen historiassamme ennennäkemättömän laajoja haasteita tarjoavan globalisaation myötä , tarvitsemme ehdottomasti taloudellisesti voimakasta Eurooppaa , koska globalisaatio edellyttää yhtenäisyyttä , sillä päivittäin kuulemme uutisia uusista maailmanlaajuisista sopimuksista samoin kuin muutoksesta myös Euroopan tasolla .
Kuitenkin vielä tärkeämpää on , että Eurooppa tuntee itsensä poliittisesti vahvaksi .
Menneinä vuosina yhtenäismarkkinat ja yhtenäinen valuutta ovat olleet toimiemme keskus , Euroopan elämän kantava ajatus .
Nyt Euroopan yhtenäistymisen rajat ovat poliittisia rajoja : yhteinen ulko- ja turvallisuuspolitiikka , oikeus ja sisäinen turvallisuus ja - näihin läheisesti liittyvä - yhteiselomme perustana olevia poliittisia perusarvoja koskeva erittäin keskeinen kysymys .
Tästä syystä komissio on hyväksynyt strategiset tavoitteet vuosille 2000-2005 , suunnitelman , joka on heti lähetetty Euroopan parlamentille , jonka te jo tunnette ja jota en sen vuoksi tässä puheenvuorossani käsittele yksityiskohtaisesti .
Jotkut saattavat pitää sitä liian yleisluonteisena , mutta eihän mikään poliittinen rakenne tuota yksityiskohtaisia viisivuotissuunnitelmia .
Tämä on Euroopan unioni , ei Neuvostoliitto .
Tavoitteissamme esitetään tärkeimmät kiintopisteet , toiminnan suuret suuntaviivat : ensinnäkin tavoite kehittää uusi Euroopan asioiden ohjaamisen tapa ; toiseksi rauhan , vapauden ja turvallisuuden alueen laajeneminen ja laajentaminen ; kolmanneksi uuden taloudellisen kehityksen vaiheen käynnistäminen ; neljänneksi elämänlaadun turvaaminen ja parantaminen .
Viitenä seuraavana vuonna nämä ovat toimintamme suuria suuntaviivoja .
Ensimmäisen seikan - uuden Euroopan asioiden ohjaamisen tavan - osalta tiedätte jo , että komissio on sitoutunut esittämään valkoisen kirjan , ei täydellistä lainsäädäntötekstiä , sillä yhdessäolomme tapaan rakenteellisesti vaikuttavien suurten ongelmien edessä komissio pohjustaa ensimmäiseksi keskustelun ; keskustelee siitä yhdessä teidän kanssanne ; tämän keskustelun pohjalta syntyy poliittinen asiakirja , ja vasta sen jälkeen lainsäädäntöasiakirja .
Tämä on avoin ja vahva tapa edetä niin , että kaikki Euroopan toimielimet ja Euroopan asukkaat voivat osallistua .
Tämä valkoinen kirja vastaa laajentumisen asettamiin haasteisiin , ja laajentuminen pakottaa meidät pohtimaan uudelleen kaikkien toimielintemme toimintaa , pohtimaan uudelleen omia politiikkojamme - kaikkia politiikkojamme - ja pohtimaan ennen kaikkea sitä , mitä toimia meidän on jatkettava unionin tasolla sitten , kun jäsenvaltioita on 25 tai 30 , mitä silloin on parempi tehdä yksittäisten jäsenvaltioiden tasolla , alueiden tasolla ja paikallishallinnon tasolla .
Laajentuminen ei kuitenkaan ole ainoa seikka , joka pakottaa meidät näihin pohdintoihin : kuten hetki sitten sanoin , myös talouden ja politiikan globalisaatio pakottaa meidät siihen .
Meidän on hallittava Eurooppaa tehokkaammin , oltava lähempänä kansalaisia , edistettävä kaikkien osallistumista , alkaen ennen kaikkea naisten osallistumiseen liittyvästä huomattavasta ongelmasta .
Eräs huomattavimmista viime aikoina Euroopan ja Yhdysvaltojen välillä tehdyssä vertailussa paljastuneista eroista ei ole niinkään työn liikkuvuus tai riskipääomaan liittyvä ongelma vaan pikemminkin naisten osallistuminen talouselämään , osallistuminen , jolla Yhdysvalloissa on aivan toisenlainen merkitys kuin Euroopassa .
Tällä alalla Eurooppa on kuitenkin aina ollut edelläkävijä : tätä meidän on siis pohdittava syvällisesti ja avoimesti , ja kaikkien toimielinten - komission , parlamentin ja neuvoston - on harkittava omaa rooliaan ja omia politiikkojaan .
Ryhdymme siksi heti työskentelemään tämän valkoisen kirjan parissa , vaikka työn loppuun saattamiseksi meidän onkin odotettava hallitustenvälisen konferenssin tuloksia , eikä sitä sen vuoksi voida esittää ennen kevättä 2001 .
Siitä ei tule filosofista kirjaa vaan konkreettinen , runsaasti täsmällisiä ehdotuksia sisältävä kirja .
Me - komissio - tiedämme erittäin hyvin , että meidän on harkittava omaa toimintaamme kokonaan uudelleen , ja tästä syystä aiomme tehdä kaksi asiaa : sitoudumme , ja olemme jo täysin sitoutuneet sisäiseen uudistukseen ja harkitsemme syvällisesti omia politiikkojamme .
Olen pyytänyt kaikkia komission jäseniä yksilöimään ne toiminnot , joista voidaan luopua - ja vaadimme vieläkin yksityiskohtaisempaa selvitystä .
Komission on määritettävä , mitkä ovat sen keskeisiä tehtäviä , niitä , joihin sen on keskityttävä , ja luovuttava niistä toiminnoista , jotka eivät ole oleellisia , jotta se voisi vapauttaa uusia voimavaroja ja jotta sen suhde yksittäisiin valtioihin , alueisiin ja paikallisiin yhteisöihin voisi olla korrektimpi ja yhteistyöhön perustuva .
Vapautamme siis uusia voimavaroja , mutta lopulta koittaa myös hetki - pelkään , ja tahdon todeta sen täällä parlamentin edessä - , jolloin eivät edes nämä uudet voimavarat , joita jo olemme vapauttamassa , riitä enää uusien tehtäviemme hoitamiseen : ajattelen nyt laajentumista , uutta oikeus- ja sisäasioiden alaa , terveydenhoidon ongelmia , ympäristöongelmia .
Tuona päivänä , sitten , kun olemme mahdollisimman tarkoin hyödyntäneet kaikki resurssimme , en epäröi tulla tänne pyytämään uusia resursseja , mutta sanon jo nyt , että ellei meillä ole tarvittavia resursseja , meidän on kieltäydyttävä kaikista uusista tehtävistä , sillä käytössämme olevat voimavarat eivät ole oikeassa suhteessa uusiin tehtäviimme nähden .
Sisäisen uudistuksen osalta tiedätte hyvin , kuinka vahvasti komissioni on sitoutunut siihen työnsä ensimmäisestä päivästä lähtien .
Tiedän varsin hyvin , että ette voi saavuttaa mitään poliittisia tavoitteita , ellei komissio uudistu voimakkaasti ja kokonaan sisältäpäin , ellei se muutu tehokkaammaksi , ellei se tehosta toimintaansa kaikilla toiminta-aloillaan , alkaen alasta , jolla jälkeenjääneisyys on menneinä aikoina kaikkein dramaattisimmin päässyt kasaantumaan , toisin sanoen ulkoisesta avusta .
Avun toimittaminen nopeasti silloin , kun sitä tarvitaan , pelastaa ihmishenkiä ; avun toimittaminen liian myöhään saattaa usein olla pahempaa kuin se , ettei apua anneta lainkaan .
Puhuessani ulkoisesta avusta ajattelen ensisijaisesti Balkanin aluetta , missä meillä on aihetta toivoon alueella olevien virkamiesten tekemän työn ansioista , työn , joka organisatoriset ongelmamme huomioon ottaen on ollut todella erinomaista .
Mielessäni on myös Bernard Kouchnerin tekemä työ ja vakaussopimus , jota kannatamme lämpimästi ja johon olemme täysin sitoutuneet , mutta ajattelen myös uusimpia tapahtumia , esimerkiksi Kroatiassa , missä tilanne on muuttunut muutamassa viikossa : Euroopan toimielimet aloittivat välittömästi vuoropuhelun tuon valtion kanssa , vastaanottivat uutisen tietäen hyvin , ettei Bosnian , ja ennen kaikkea Serbian , ongelmia voida ratkaista , ellei Serbiaa ympäröi demokraattisten alueiden vyöhyke .
Tämä on uusi seikka , jonka vakiintumista Balkanin alueelle meidän on edistettävä .
Tällä alueella meidän on parannettava toimintamme tehokkuutta , meidän on avattava Tonava uudelleen liikenteelle .
On ristiriitaista tarjota apua Romaniaan ja Bulgariaan ja antaa näiden valtioiden huomattavien voimavarojen jäädä ilman käyttömahdollisuuksia .
Joen puhdistaminen on välttämätöntä ja tätä silmällä pitäen ympäristöasioista vastaava komission jäsen esittää lähipäivinä täsmällisen suunnitelman tämän vakavan ongelman ratkaisemiseksi .
Olemme tehneet Balkanilla paljon : uusi Euroopan jälleenrakennusvirasto Kosovossa , Balkanilla toimiva Task force -työryhmä ja uusi säännöstö menettelyjen nopeuttamiseksi .
Meidän on kuitenkin ehdottomasti tehtävä vielä enemmän .
Meidän on vapautettava niin alueella käytävä kuin tuon alueen ja Euroopan unionin välinen kauppa ; meidän on edistettävä sellaisten infrastruktuuriin kuuluvien yhteyksien rakentamista , joiden avulla vuosisatainen eristys voidaan murtaa ; meidän on tehostettava pyrkimystä luoda näihin valtioihin demokraattinen ja moniarvoinen yhteiskunta toimielimineen , julkisine rakenteineen ja poliisivoimineen , järjestäytynyt yhteiskunta , mutta ennen kaikkea meidän on rohkaistava näitä valtioita työskentelemään yhdessä niin poliittisesti kuin taloudellisestikin yhtenäisen alueen luomiseksi .
Mikäli emme tee tätä , epäonnistumme tehtävässämme .
Muistakaa , että Marshall-suunnitelma ei ollut tehokas pelkästään resurssiensa suuruuden vuoksi : sen tehokkuus perustui vielä enemmän siihen , että se pakotti meidät eurooppalaiset työskentelemään yhdessä ja katsomaan asioita uudesta näkökulmasta , avaamaan uusia horisontteja politiikassa ja taloudessa .
Näin meidän on nyt toimittava Balkanilla .
Euroopan on todistettava - Balkanilla ja koko maailmassa - kykynsä laajentaa turvallisuuden , rauhan ja vapauden aluetta , kykynsä toimia merkittävässä roolissa kansainvälisellä näyttämöllä .
On selvää , että palaamme jälleen kerran laajentumiseen , joka on toteutettava niin , että samanaikaisesti laajennetaan turvallisuuteen , rauhaan ja vapauteen perustuvaa aluetta .
Tässä asiassa olemme luvanneet paljon , mutta uskon , että onnistumme pitämään lupauksemme , vaikka edessämme onkin äärettömän suurta herkkävireisyyttä vaativa tie .
Laajentuminen nimittäin seuraa koko tätä viisivuotiskautta ja sitäkin pitemmälle - ajattelen tässä jäsenehdokasvaltioiden toiveita - ja sen on tapahduttava turvallisesti ja puolueettomien ehtojen vallitessa , mutta myös siten , että näissä valtioissa vallitsevaa yleistä mielipidettä voidaan tyynnytellä , ja rauhoittaen sitäkin enemmän yleistä mielipidettä omissa valtioissamme .
Laajentumiseen liittyy ystävyyttä , tyyneyttä ja avoimuutta , mutta myös ankaruutta .
Toistan : meidän on hillittävä yleistä mielipidettä valtioissa , jotka tahtovat liittyä , mutta vielä enemmän on tarpeen rauhoittaa yleistä mielipidettä omissa valtioissamme .
Meidän vastuumme ei lopu laajentumiseen eikä Balkanille .
On olemassa eräitä muita keskeisiä ongelmia : suhteemme Ukrainaan , suhteemme Venäjään , suhteemme naapurimaihin ja etenkin vielä se suuri ongelma , joka liittyy suhteisiimme eteläisen Välimeren alueeseen , joka on aivan keskeinen Euroopan historian , Euroopan turvallisuuden ja rauhan kannalta seuraavien sukupolvien aikana .
Tässä mielessä meillä on vastuu koko Afrikkaa kohtaan : Afrikkaa , johon on viime aikoina kohdistettu toiveita ja lupauksia , mutta missä mitään konkreettista ei ole vielä toteutettu ; Afrikka , missä suunta ei viime vuosina ole kulkenut totalitaarisista järjestelmistä kohti demokratiaa vaan päinvastoin demokratiasta kohti totalitaarisia järjestelmiä ; Afrikka , joka on meille huolestuttava vertailukohta .
Samalla meillä on toinenkin kansainvälinen tehtävä , jonka kaupasta vastaava komission jäsen on jo esittänyt : meidän on omistauduttava voimakkaasti tehtävälle käynnistää uudelleen vuosituhannen vaihteen kierros , johon olemme jo sitoutuneet ja jonka olemme tuoneet esiin jo ennen Seattlen kokousta , mutta jota ei ole voitu toteuttaa , toisin sanoen ei ole voitu ryhtyä toimiin eräiden köyhimpien maiden keskeisten ongelmien ratkaisemiseksi , ei ainoastaan velkojen mitätöinnin osalta vaan myös maailman kaikkein köyhimpien valtioiden kaupan yksipuolisen vapauttamisen osalta .
Tarvitaan toisenlaisia ratkaisuja , sillä muutoin Seattlen kaltaiset episodit toistuvat toistumistaan ja estävät Euroopan mahdollisuuden myönteiseen toimintaan historiassa .
Syvän vapauden , ihmisoikeuksien ja vähemmistöjen oikeuksien kunnioituksen on ohjattava Euroopan toimia kaikkialla maailmassa .
Muistakaamme , että me , Euroopan unioni , olemme vähemmistöjen unioni : me kaikki olemme vähemmistöjä Euroopassa .
Myös 15 jäsenvaltiomme sisällä on huolenaiheita , jotka voivat toistua tulevan vuosikymmenen aikana .
Viittaan Itävallan tapaukseen , jossa komissio on ollut uskollinen omalle roolilleen , tehtävälleen työskennellä unionin yhteenkuuluvuuden puolesta , mutta pysynyt taipumattomana perustamissopimusten takaajana , valmiina puuttumaan pienimpäänkin demokratian , oikeuden ja vähemmistöjen kunnioituksen periaatteiden loukkaukseen .
Jotkut ovat arvostelleet minua liittokansleri Schüsselille lähettämäni onnitteluviestin johdosta .
Korostan teille sitä , ettei muodon tarpeellista ja välttämätöntä kohteliaisuutta pidä sekoittaa sisällön leväperäisyyteen .
Lukekaa kirje uudelleen : viittaus unionin perusarvoihin on otettu - eikä se ole sattuma - perustamissopimuksen 6 artiklasta , siinä toistetaan perustamissopimuksen 6 artikla .
Kysyn teiltä myös tätä : onko komissio teidän mielestänne koskaan aiemmin muistuttanut minkään muun vasta valitun Euroopan hallituksen johtajaa näistä periaatteista ?
Tämä on se , minkä tahdomme tehdä : säilyttää oman roolimme ylikansallisena rakenteena , roolin , jonka perustamissopimukset meille antavat , mutta tahdomme samalla olla taipumattomia ja tuomita tosiasioiden perusteella .
Viime marraskuussa komissio on esitellyt rotusyrjinnän vastaisen direktiiviehdotuksen .
Pyydän neuvostoa hyväksymään sen nopeasti ja pyydän parlamentilta apua tässä toimessa , joka edelleen syventää sosiaalisen lähentymisemme keskeisiä perusteita .
Lopuksi palautan nopeasti mieliin ohjelmamme kaksi viimeistä kohtaa : talouden ja elämänlaadun .
Olen jo puhunut taloudesta : tiedämme hyvin , mitkä ovat niitä perusaineksia , joita tarvitaan Euroopan sysäämiseksi sellaisen elpymisen tielle , joka voi kestää kauan ja lopultakin saada aikaan työpaikkoja .
Meidän on edelleen huolehdittava inflaation pysymisestä alhaisella tasolla , edistettävä kaupan vapauttamista , taattava yhä enemmän kilpailua , edistettävä tietoteknologian ja kaikenlaisen uuden teknologian leviämistä ; rohkaistava tiedettä , tieteen rajoja , rohkaistava tiedettä etsimään rajojaan .
Seuraava Lissabonin huippukokous , joka käsittelee juuri näitä aiheita - teknologian yleistymistä ja työllisyyttä - on ratkaisevan tärkeä huippukokous .
Ennen kuin tällainen huippukokous voitiin järjestää , tarvittiin neljä vuotta .
Lopulta saimme sen aikaan : emme voi menettää tätä tilaisuutta .
Lopuksi , viimeinen tehtävämme liittyy parempaan elämänlaatuun .
Aloitimme työn tämän aiheen parissa elintarvikkeiden turvallisuutta koskevan valkoisen kirjan myötä : nyt tarvitaan suuria edistysaskeleita ympäristöongelmien ratkaisemiseksi .
Erika-tankkerin tapaus ja Tonavan saastuminen osoittavat , että Euroopan laajuiset toimet ympäristön suojelemiseksi ovat kiireellisiä .
On koittanut hetki harkita eurooppalaisen hätäpelastuspalvelun perustamista ja sitten toteuttaa se .
Liian usein tätä vaaditaan silloin , kun onnettomuus on jo tapahtunut .
Mielestäni näitä asioita on alettava ajatella ennen kuin suuronnettomuuksia tapahtuu .
Nämä haasteet odottavat meitä : meitä komissiona , mutta myös kaikkia muita Euroopan toimielimiä .
Hyvät parlamentin jäsenet , arvoisa puhemies , kuinka voimme mitata viiden toimintavuotemme tulokset ?
Kuinka voimme mitata näinä viitenä vuonna saavutetut tulokset ?
Sitä en tiedä , mutta varmastikin eräs mittari voisi olla haaste , joka meidän on yhdessä kohdattava .
Ottakaamme erittäin yksinkertainen arvosteluperuste : äänestysvilkkaus seuraavissa Euroopan parlamentin vaaleissa .
Mikäli se on edellisiä vaaleja korkeampi , se merkitsee sitä , että olemme onnistuneet .
Arvoisa puhemies , hyvät parlamentin jäsenet , joudumme kohtaamaan kaikki nämä poliittiset haasteet , mutta alkaneen elpymisen ansioista meillä on edessämme nyt myös suuria mahdollisuuksia .
Hyvät parlamentin jäsenet , tästä saattaa tulla Euroopan vuosikymmen .
Sanoisin jopa , että tästä täytyy tulla Euroopan vuosikymmen .
Arvoisa puhemies , arvoisa komission puheenjohtaja , hyvät kollegat , Euroopan kansanpuolueen ( kristillisdemokraatit ) ja Euroopan demokraattien ryhmä pitää tätä keskustelua myönteisenä , ja panemme tyytyväisenä merkille , että komissio on esittänyt asiakirjan tähän keskusteluun valmistautumista varten .
Me pidämme myönteisinä myös tämän asiakirjan sisältämiä johtopäätöksiä .
Pidämme ilahduttavana myös sitä hahmottelevaa puhetta , jonka arvoisa komission puheenjohtaja Prodi juuri piti .
Asiakirjan johtopäätöksissä todetaan , että Prodin johtaman komission viisivuotinen virkakausi tulee olemaan suurten muutosten aikaa .
Eurooppa edistyy yhdentymisessä , ja unioni aloittaa samalla laajentumisvaiheen , joka johtaa lopulta maanosamme jälleenyhdistymiseen .
Tämä on haastavaa , kunnianhimoista , voitaisiin sanoa jopa profeetallista .
Arvoisa komission puheenjohtaja , me toivomme , että tämä onnistuisi näin .
Me toteamme kuitenkin myös , että nykyhetki on tulevaisuuden perusta , ja me voimme muotoilla tulevaisuutta vain , jos selviämme nykyhetken koetuksista .
Sanon tämän tosissani ja sanon tämän huolestuneena !
Vetoan täten siihen ajankohtaiseen keskusteluun , jota käydään Euroopan unionissa tällä hetkellä vallitsevista konflikteista .
Me Euroopan unionissa olemme yhteisö !
Me kuulumme yhteen , vaikka meillä onkin ongelmia .
Nyt ei ole oikea aika eristää , vaan yhdistää ja saada yhdessä päätökseen tämä Euroopan yhdentymistyö !
Arvoisa komission puheenjohtaja , te olette kannattanut ja puolustanut Euroopan parlamenttia yhä uudelleen viime viikkoina .
Te olette ymmärtänyt itsenne sopimusten vartijaksi - mikä teidän roolinne onkin .
Me osoitamme siksi teitä kohtaan erityistä kunnioitusta , tunnustusta ja tukea , myös mainitsemaanne Itävallan tasavallan liittokanslerille osoitettua kirjettä kohtaan .
( Suosionosoituksia ) Arvoisa komission puheenjohtaja , olemme kanssanne samaa mieltä tavoitteenasettelusta : me haluamme 2000-luvulla vahvan , toimintakykyisen ja demokraattisen Euroopan .
Euroopan , joka puolustaa ihmisarvon , demokratian ja oikeusvaltion arvojaan sekä sisällään että ulospäin ja joka ajaa samalla etujaan maailmassa arvokkaasti , kärsivällisesti ja vakuuttavan itsetietoisesti .
Euroopan ja Euroopan unionin sanomana maailmalle ei saa olla ylimielisyys eikä varsinkaan eurooppalainen nationalismi , ei , vaan sen sanomana on oltava yhteistyö , kumppanuus ja rauhanomainen kehitys .
Globalisaatio merkitsee meille siten mahdollisuutta muotoilla tätä yhä enemmän tiivistyvää maailmaa rauhanomaisessa kilpailussa ja solidaarisuudessa .
Näin katsottuna globalisaatio on enemmän mahdollisuus kuin vaara , enemmän yhdistymistä kuin eriytymistä , enemmän molemminpuolista rikastamista kuin rajoittamista .
Me tiedämme kuitenkin myös , että me voimme muovata nämä globalisaation suuret haasteet vain yhdessä eurooppalaisina .
Globalisaatio ei ole vain taloudellinen prosessi vaan myös kulttuurinen prosessi .
Sanomme siksi , että haluamme maailmassa kumppanuutta emmekä - kuten monet ennustavat - kulttuurien yhteentörmäystä ja sivilisaatioiden törmäystä , vaan me haluamme kumppanuutta , kohtaamista , vaihtoa ja rauhaa .
Me sanomme kuitenkin myös , että haluamme puolustaa tätä eurooppalaista suvaitsevaisuuden yhteiskuntaa , ja siksi yhteinen ulko- , turvallisuus- ja puolustuspolitiikka on niin merkittävä .
Tänään alkavat neuvottelut kuuden Keski-Euroopan valtion kanssa .
Eurooppalainen perhe tiivistyy siten jälleen yhden askeleen verran .
Pidämme oikeana sitä , mitä te sanoitte Barcelonan prosessista : kaikkien Välimeren alueen maiden on tunnustettava ihmisarvo , demokratia ja oikeusvaltioperiaate .
Meille Euroopan kansanpuolueen ( kristillisdemokraatit ) ja Euroopan demokraattien ryhmälle ei ole tärkeää viiden seuraavan vuoden aikana vain Euroopan unionin toimielinten uudistaminen , vaan myös se , että sitoudumme yhteiseen eurooppalaiseen valuuttaan ja että vakauspolitiikan on muodostettava perusta eurooppalaisen valuutan vakauttamiselle seuraavien vuosien aikana .
Me olemme siksi ehdottomasti sitä mieltä , että vakaussopimus on tehtävä ja sitä on noudatettava johdonmukaisesti !
Me tarvitsemme rakenneuudistuksia eurooppalaisessa taloudessa .
Me tarvitsemme ennen kaikkea eurooppalaista taloutta , jossa työ kannattaa jälleen , kun ihmiset ryhtyvät yrittäjiksi .
Euroopalle olisi kohtalokasta , jos jäljellä olisi lopulta vain harvoja monikansallisia yrityksiä eikä pienillä ja keskisuurilla yrityksillä olisi Euroopassa minkäänlaisia tulevaisuudenmahdollisuuksia !
( Suosionosoituksia ) Tässä komissiolla on tärkeä rooli , johon me - yhteistoiminnassa kansallisvaltioiden kanssa - tuomme verojenkevennyspolitiikan , jotta yrittäjyys kannattaa jälleen .
Tältä osin haluamme panna Euroopan yhdessä alulle .
Te olette puhunut julkilausumassanne hajauttamisesta ja toissijaisuusperiaatteesta .
Me tuemme sitä .
Euroopan kansat , alueet , kaupungit ja kunnat säilytetään .
Tällä hetkellä on kuitenkin olemassa kehitys - esimerkkinä olkoon direktiivi " Fauna , Flora , Habitat " - , jonka kohdalla syntyy ainakin minun kotimaassani se vaikutelma , että etujärjestöt esittelevät ohjelmia Brysselissä kansallisten ja alueellisten instituutioiden ohi ja Brysselissä päätetään sitten Euroopan unionin maiden lukemattomien maatalouslaitosten ja -yritysten omaisuudesta .
Halusin mainita tämän vain yhtenä esimerkkinä siitä , missä meidän on pidettävä varamme ja missä suosittelen oikeusvarmuuden lisäämistä tulevaisuudessa .
Arvoisa komission puheenjohtaja , sallikaa minun sanoa lopuksi tämä : vahva komissio on meidän Euroopan kansanpuolueen ( kristillisdemokraatit ) ja Euroopan demokraattien ryhmän mielestä kaikkien etujen mukaista .
Jos te voitte tehdä vakuuttavaa työtä , se on meidän kaikkien menestykseksi !
Toivomme teille siinä suhteessa paljon menestystä , mutta ymmärrämme roolimme myös komission valvojana .
Jos olisi olemassa edes viitteitä siitä , että te ette takaa Euroopan unionin oikeutta - meillä ei ole tällä hetkellä mitään syytä kritisoida tätä , vaan tunnustamme päinvastoin , että asia ei ole näin - , jos eurooppalaista oikeutta siis loukattaisiin , vastustaisimme erittäin päättäväisesti tämän eurooppalaisen oikeuden loukkaamista , koska nimittäin rauha Euroopan unionissa perustuu tähän oikeuteen .
Tätä oikeutta ja rauhaa meidän on suojeltava Euroopan unionissa , sillä se on sen edellytys , että voimme toimia myös rauhaa edistävästi maailmassa .
( Suosionosoituksia ) Arvoisa puhemies , arvoisa komission puheenjohtaja , hyvät jäsenet , haluan ennen kaikkea kiittää siitä , että komissio esittelee meille aivan ensimmäistä kertaa hallitusohjelmansa - puheenjohtaja Prodi pitää kovasti hallitus-sanasta ; ja minä myös - koko toimikaudeksi , ja keskustelemme nyt siitä .
Ensinnäkin siksi , että voimme näin selittää kansalaisille , mitä haluamme tehdä ja mitä olemme jo tekemässä .
Meidän on myös pahoiteltava nykytilannetta ja yritettävä korjata se tulevaisuutta silmällä pitäen : kesti melkein 11 kuukautta - puheenjohtaja Prodi nimettiin Berliinin huippukokouksessa viime vuoden maaliskuussa - laatia lainsäädäntöohjelma .
Syy ei ole yksinomaan teissä ; olemme juuri toipumassa kriisistä , mutta olen sitä mieltä , että tulevaisuutta silmällä pitäen olisi sopivaa , että seuraava komissio esittäisi lainsäädäntöohjelmansa astuessaan virkaan .
Toteutamme uudistuksia ja toteutamme niitä monimutkaisissa olosuhteissa .
Puheenjohtaja Prodi aloitti puheenvuoronsa puhumalla ristiriitaisesta tilanteesta , ristiriidasta Euroopan unionissa ja myös maailmassa : nyt on koittanut uusi maallinen vuosituhat , jota hallitsevat Internet-hämähäkinverkko ja kehittyvän biotekniikan noituus , ja eräs aikakausi on todellakin vaihtumassa , mutta jos pysymme siinä , mitä Euroopan unioni tällä hetkellä on , ja puhumme hallituksesta ja hallinnosta - joka ainakin espanjan kielessä tuo mieleen sisäministeriön entisen nimen , mutta olisi kenties kiinnostavaa puhua myös hallinnosta - , on loppujen lopuksi tärkeää , että Euroopan unionilla on hyvä hallinto , ja koska puheenjohtaja Prodi aina puolustaa kotikaupunkiaan Bolognaa , kehottaisin häntä käymään Sienassa ja katsomaan jotakin , mitä me kaikki ymmärrämme , nimittäin Ambrosio Lorenzettin freskoja , kun hän puhuu hyvästä hallinnosta , bon governo , ja huonosta hallinnosta , mal governo .
Tarvitsemme täällä hyvää hallintoa , arvoisa puhemies .
Koska olemme toipumassa hyvin monimutkaisesta kriisistä , meidän täytyy pyrkiä antamaan sisältöä toimielimillemme ja parantaa niitä .
Haluan sanoa parlamentille erään asian , jota emme muista tarpeeksi usein , nimittäin sen , että astuessaan virkaan viime syyskuussa Prodin komissio sai äänestyksessä laajan tuen , mikä on mielestämme osoitus edistyksellisestä ja unionihenkisestä enemmistöstä .
Totean kuitenkin , että tuohon laajaan enemmistöön kuului ryhmiä , joiden mukaan parlamentin enemmistön pitäisi muodostaa oppositio neuvoston enemmistölle .
Juuri tämä tavallaan estää erään tärkeän asian , nimittäin yhteispäätöksen kehittämisen lainsäädäntöohjelmassa .
Totean tämän , koska olen sitä mieltä , että komissiolle annetun tuen täytyy merkitä myös jatkuvuutta toimikaudella tehtävässä työssä .
Toisaalta nyt on syntymässä poliittinen Eurooppa , joka on arvojen yhteisö , josta olemme samaa mieltä , ja kansalaisia palveleva Euroopan unioni .
Haluaisin sanoa viime päivien tapahtumista - ja sanon sen samana päivänä tai saman viikon alussa , jolloin hallitustenvälinen konferenssi alkaa - , että perusoikeuskirjan laatimistyölle on annettava paljon suurempi arvo ja todellinen merkitys .
Perusoikeuskirja pitää mielestäni todellakin liittää perussopimuksiin sen jälkeen , mitä olemme sanoneet Itävallan kriisistä .
Minulla ei ole siitä pienintäkään epäilystä , ja se on mielestäni välttämätöntä .
Arvoisa puhemies , haluaisin myös todeta tästä asiasta , että meidän täytyy olla tietoisia asioista ja varoa kielenkäyttöämme .
Itävallan koalitiohallituksen uusi valtiovarainministeri sanoi viime viikolla Itävallan parlamenttia farssiksi ja teatteriksi .
Me , jotka olemme joutuneet elämään diktatuurin alla , tiedämme , että diktatuuri voi syntyä , jos parlamentti on tehty pahvista .
Demokratiaa ei ole olemassa ilman elävää parlamenttia .
Mielestäni tällainen kielenkäyttö on erittäin vaarallista , ja haluan tuomita sen täällä .
Mitä tulee neljään ensisijaiseen tehtävään , joihin puheenjohtaja Prodi järjestelmällisesti viittaa , sanoisin , että olemme aivan samaa mieltä haasteiden arvioinnista .
Toteaisin kuitenkin komissiolle , että sosialistiryhmän mielestä ensisijaisissa tehtävissä on eräs muutos .
Mielestämme kaikkein ensisijaisimpana tehtävänä on talous- ja sosiaalipoliittinen ohjelma , johon kuuluu se , mitä komission ensisijaisissa tehtävissä kutsutaan myös elämänlaaduksi , toisin sanoen kansalaisten oikeudet kuluttajina ja myös ihmisinä suhteessa kysymyksiin , jotka tuomme aina esille mutta joita emme korosta riittävästi .
Näitä kysymyksiä ovat eurooppalainen yhteiskuntamalli ja sen mukauttaminen uusiin olosuhteisiin , kuluttajien oikeudet sekä ympäristön kunnioittaminen ja kestävä kehitys .
Kun puhutaan sitoutumisesta täystyöllisyyteen , on lähdettävä liikkeelle siitä , että täystyöllisyys ei enää ole samaa kuin Beveridgen aikaan toisen maailmansodan lopussa , miespuolisen perheenpään työllisyyttä .
On korostettava sukupuolten tasa-arvoa , kuuluisaa gender mainstreaming -periaatetta , joka on yksi Prodin komission ohjelman pintapuolisesti käsitellyistä aiheista .
Tämä merkitsee sitä , että etusijalle asetetaan sukupuolten tasa-arvo , yhteiskuntamallin mukauttaminen ja ennen kaikkea selkeä taistelu populismia vastaan tilanteessa , jossa sosiaalinen ja taloudellinen yhteenkuuluvuutemme on uhattuna , ja myös tämän asian täytyy olla ensisijaisimpana tehtävänä komission työssä .
Sitä on täydennettävä selkeällä taistelulla rasismia ja suvaitsemattomuutta vastaan , jotta voisimme käytännössä vahvistaa sellaisen unionin syntymisen , josta on tullut muuta maailmaa puoleensa vetävä napa ja maahanmuuttoalue vaurautensa ja taantuvan väestönkasvunsa takia .
Tämän pitää mielestäni olla ensimmäinen tavoite , johon pyrimme .
Lisäisin tähän vielä yhden asian , nimittäin taloudellisen hallinnon , johon liittyy yhtenäisvaluutta - se on mielestäni tarpeellista - , ja myös yhden kysymyksen , jossa komission täytyy edistyä .
Haluaisin - ryhmäni haluaisi ilman muuta - kunnianhimoisten tavoitteiden ja ennen kaikkea erään komission toteuttaman tärkeän asian eli neuvottelu- ja yhdentymisprosessin laajentamisen osalta , että se puhuisi selkeämmin Agenda 2000 : n muuttamisesta .
Uskooko komissio , että sitä ei muuteta ennen kuin vasta lopussa ?
Sekin on mielestämme tarpeellista ja aivan välttämätöntä .
Sanoisin yleensä hallinnosta , että teoreettinen pohdiskelu voi mielestäni olla hyvin kiinnostavaa .
Kiinnitän huomion yhteen asiaan : on vaarallista ottaa täällä uudestaan esille Euroopan unionin hallintoa koskeva kysymys .
Minä kannatan ilman muuta toissijaisuutta .
Mielestäni olisi erittäin myönteistä , jos pystyisimme määrittelemään hallintoalueemme .
Muuten olen sitä mieltä , että toissijaisuus soveltuu myös pohdiskeluun .
Paitsi komission myös valtioittemme , parlamenttiemme ja kansalaisyhteiskuntamme on harjoitettava sitä .
Arvoisa puhemies , haluaisin lopuksi viitata lyhyesti viimeiseen tavoitteeseen , joka on mielestämme aivan välttämätön : vakaaseen Eurooppaan ja sen roolin vahvistamiseen maailmassa .
Sanoisin , että olemme samaa mieltä Kaakkois-Euroopan painottamisesta , laajentumisesta ja - mainitsin sen jo - yhdentymisprosessista , Euro-Välimeri-prosessin ja konfliktien ennaltaehkäisemiskykymme vahvistamisesta sekä eräästä aiheesta , josta puhutaan hyvin vähän , nimittäin pohjoinen-etelä-haasteesta .
Emme saa unohtaa Afrikkaa , joka näyttää olevan paitsi Jumalan myös Euroopan selän takana oleva maanosa , emmekä merkittävää panostamme kehitysyhteistyössä .
Lopuksi ottaisin esille kysymyksen , josta olemme talouden ja kaupan alan merkittävänä maailmanmahtina yhä enemmän vastuussa , nimittäin Euroopan unionin äänen maailmassa , mikä ei merkitse ainoastaan aktiivisuutta vuosituhannen vaihteen neuvottelukierroksella .
Se merkitsee Yhdistyneiden Kansakuntien ja kansainvälisten rahoituslaitosten uudistamista , jossa Euroopalla on valtava vastuu .
Ja ennen kaikkea - ja päätän tähän , arvoisa puhemies , hyvät jäsenet - meidän täytyy kyetä ilmaisemaan tämä ymmärrettävällä ja selkeällä kielellä ja muuttaa jollakin tavalla käyttämäämme slangia , sillä emme voi pyytää syvällisten muutosten kourissa eläviä eurooppalaisia tuntemaan yhteenkuuluvuutta unioniin ja innostumaan siitä , jos käytämme edelleen hämärää ja heiltä suljettua kieltä .
Tämä on välttämätöntä , jotta voimme lisätä ja vahvistaa luottamusta , joka toivottavasti voidaan joka tapauksessa mitata seuraavissa Euroopan parlamentin vaaleissa .
Arvoisa komission puheenjohtaja , haluaisin sanoa teille ryhmäni puolesta , että tuemme voimakkaasti lähtökohtaa , analyysin ydinajatuksia ja sitä strategiaa , jonka esittelitte tänään parlamentille : nimittäin sitä , että panokset ovat nyt peruuttamattomalla tavalla poliittisia .
Ne ovat poliittisia , koska olemme siirtymässä eteenpäin .
Vaikka emme ole vielä viimeistelleet kaikkia talouden rakennuspalikoita , olemme siirtymässä funktionaalisesta Euroopan rakentamisesta entistä haastavampaan poliittiseen perspektiiviin .
Laajentumisen haaste on poliittinen .
Oikeus- ja sisäasioiden alueen luomisen sekä turvapaikka- , maahanmuutto- ja rikosasioiden hoitamisen haaste on erittäin poliittinen .
Yhteisen ulko- , turvallisuus- ja puolustuspolitiikan haaste on erittäin poliittinen .
Koska se on poliittinen , se on entistä monimutkaisempi .
Koska se on poliittinen , siinä otetaan entistä paremmin huomioon suvereniteetti .
Koska siinä otetaan entistä paremmin huomioon suvereniteetti , siinä otetaan entistä paremmin huomioon äänestäjät ja kansalaiset .
Meidän täytyy näin ollen löytää keino , jolla voimme saavuttaa nämä poliittiset päämäärät ja tavoitteet ja voittaa paitsi skeptisyyden myös mainitsemanne kaikkein pahimman vihollisen , apatian .
Keinot tämän saavuttamiseksi ovat vaikeita mutta todellisia .
Suhtaudun myönteisesti näkemykseenne , jonka mukaan tarvitsemme entistä enemmän synergiaa toimielinten välillä , ei ainoastaan komission ja parlamentin vaan myös näiden kahden toimielimen ja neuvoston välillä , jotta voimme painottaa poliittisen haasteen laajuutta .
Tarvitsemme entistä enemmän vuoropuhelua , ei vain toistemme vaan myös kansalaisyhteiskunnan kanssa .
Meidän täytyy kertoa entistä enemmän , mistä Euroopassa on kysymys .
Meidän täytyy pystyä kohtaamaan pelot ja huolet , koska suurin pelko on usein pelko itse .
Ehkäpä voimme voittaa osan pelosta lisäämällä vuoropuhelua ja kertomalla asioista .
Ryhmäni kannattaa erityisesti esittämiänne luovia mahdollisuuksia , jotka liittyvät siihen , että annatte ensi keväänä hallintoa koskevan valkoisen kirjan .
Kun tarkastelemme kuvailemaanne verkkojen Eurooppaa , on erittäin tärkeää , että Eurooppa keskittyy ydintoimintoihinsa ja että meillä on rohkeutta ehdottaa alueita , joilta Eurooppa voisi kenties vetäytyä pois .
Voisimme näin vakuuttaa ihmisille , että Eurooppaa ei hallita eikä johdeta yksinomaan Brysselistä , joka keskittää ja imee itseensä yhä enemmän toimivaltuuksia , päätöksiä ja valtaa .
Se on haasteen poliittinen ydin , ja olette mielestäni selvittänyt sitä hyvin parlamentille tänään .
Omalle ryhmälleni laajentuminen on kaikkein ensisijaisin asia , johon nähden meidän on punnittava kaikkia muita uudistusmahdollisuuksia , olipa kyse sitten hallinnosta , hallitustenvälisestä konferenssista tai toimielinuudistuksesta .
Käsitämme laajentumisen kumppanuusprosessiksi , emme " me ja muut " -prosessiksi .
Käsitämme laajentumisen myönteiseksi ja hyödylliseksi asiaksi jäsen- ja jäsenehdokasvaltioille .
Ehdottaisin komissiolle , että se antaisi asiakirjan , joka sisältäisi valtavan määrän laajentumista koskevaa yksityiskohtaista tietoa ja jossa selvitettäisiin laajentumisen merkitys paitsi talousarvion ja rahoituksen kannalta myös sanan laajemmassa merkityksessä ; samantapaisen asiakirjan kuin yhtenäisasiakirjaa edeltänyt Cecchinin kertomus , jossa ihmisille selvitetään ottamalla heidät mukaan keskusteluun , että Euroopalla on edessään suuri , historiallinen haaste .
Meidän täytyy pystyä pohjustamaan sitä huolellisesti .
Olen Kaakkois-Euroopan osalta kanssanne samaa mieltä siitä , että punnitsemme poliittisia toimielimiä niiden saavutusten kautta .
Meidän täytyy tämän komission ja parlamentin elinaikana onnistua aikaansaamaan rauha Kaakkois-Eurooppaan , vaikka se onkin vaikeaa .
Suhtaudumme myönteisesti vakautus- ja assosiointisopimuksiin , mutta haluaisimme enemmän .
Julkaisemme tämän aineiston ja esitämme sen myöhemmin tällä viikolla Swobodan mietinnöstä käytävässä keskustelussa .
Strategia-asiakirjassa korostetaan Euroopan unionin globaalia roolia .
Keskeisenä tavoitteenamme täytyy olla se , että unioni saa globaaleissa asioissa sellaisen painoarvon , joka on verrannollinen sen painoarvoon tuen , kaupan ja rahoituksen alalla .
Meidän täytyy tämän vuosikymmenen alussa ennakoida , miten toimielimemme kehittyvät kansainvälisesti vuosikymmenen loppuun mennessä ja erityisesti mikä on roolimme kansainvälisissä rahoituslaitoksissa , YK : n virastoissa ja niin edelleen .
Meidän täytyy aloittaa keskustelu siitä .
Lopuksi totean , että tänä aamuna , ystävänpäivän jälkeisenä päivänä , sanomalehdissä luki , että kuherruskuukautenne on ohi .
Puheenjohtaja Prodi , en tiedä , oletteko romantikko vai ette .
Ehkäpä on hyvin epäromanttista sanoa näin tällaisena aamuna .
Suhtaudumme tähän kuitenkin myönteisesti liberaaliryhmässä , koska se tarkoittaa , että olemme nyt käymässä käsiksi työhön .
Niin sen pitää ollakin .
Koska kuvasitte puheessanne Eurooppaa monin adjektiivein - energinen Eurooppa , yritteliäs Eurooppa , ihmiskasvoinen ja salliva Eurooppa - , haluaisin käyttää erästä liberaalikollegoilleni läheistä sanaa ja kuvata yhdellä adjektiivilla sellaista Eurooppaa , jonka haluamme nähdä hallintosuunnitelmassanne : mahdollistava Eurooppa .
Arvoisa puhemies ; arvoisa komission puheenjohtaja , arvostan suuresti sitä avoimuutta , jolla te tunnustatte , että Euroopan unionin täytyy muuttua pohjimmiltaan .
Te pohditte hyvin periaatteellisia kysymyksiä ohjelmassanne .
Uskon , että kansalaiset alkavat kiinnostua enemmän politiikasta , jos me pystymme ottamaan esille suuria kysymyksiä arkipäiväisten pienten asioiden ohella .
Samalla on kuitenkin sanottava , että valitettavasti teidän ohjelmanne muistuttaa monessa suhteessa puolueohjelmaa .
Siinä on nimittäin paljon hyviä tarkoitusperiä , mutta siitä puuttuvat pitkälti konkreettiset ehdotukset siitä , kuinka tämä kaikki toteutetaan .
Niin kuin missä tahansa puolueohjelmassa , siinä on myös hyvin monia sisäisiä ristiriitoja .
Haluaisin omalla puheenvuorollani auttaa teitä tunnistamaan nämä sisäiset ristiriidat .
Ensinnäkin talous ja sosiaalinen kehitys : On kyettävä pohtimaan , kuinka me sovitamme yhteen kilpailukyvyn tavoitteen täystyöllisyyden tavoitteen kanssa ; sehän on mainittu teidän ohjelmassanne .
Pitäisikö vihdoinkin laatia lähentymiskriteeri , jossa - niin kuin te itse asiassa tässä ohjelmassa vihjaatte - otetaan tavoitteeksi se , että missään jäsenvaltiossa työttömyys ei saisi olla korkeampi kuin sanokaamme vaikka kolmessa tässä asiassa parhaiten onnistuneessa maassa ?
Ekologinen verouudistus on se , jota minun ryhmäni haluaa painottaa .
Me voimme nimittäin luoda työllisyyttä ja kestävää kehitystä ainoastaan siten , että muutamme verotuksen rakennetta , mutta valitettavasti - niin kuin me kaikki tiedämme - tämä on alue , jolla Euroopan unioni on täysin kyvytön toimimaan .
Olkaa hyvä ja ottakaa tämä asia esille hallitustenvälisessä konferenssissa .
Euroopan unioni voi saada oikeutuksensa vain siitä , että se keskittyy tehtäviin , joita yksittäiset maat eivät voi yksinään hoitaa .
Tässä suhteessa parlamentti varmasti puolustaa ylikansallisen päätöksenteon merkitystä teidän kanssanne .
Eräs sisäinen ristiriita teidän ohjelmassanne liittyy globalisaatioon .
Minusta on hyvin ansiokasta , että te otatte esiin käsitteen " globaalinen hallinta " , niin kuin muutkin ovat täällä todenneet .
Ottakaa kuitenkin myös oppia Seattlen tapahtumista : on saatettava yhteen toisaalta maailmankaupan vapaus ja toisaalta kaikki ne inhimillisesti arvokkaat asiat , joita me haluamme puolustaa .
Teidän on ryhdyttävä dialogiin kansalaisyhteiskunnan kanssa .
Olkaa hyvä ja demokratisoikaa kansainvälisiä järjestöjä .
Euroopan unioni voisi olla ratkaiseva siinä prosessissa , jossa Yhdistyneet kansakunnat ja Maailman kauppajärjestö todellakin saatetaan demokraattisen valvonnan alaiseksi .
Me voimme tehdä tästä aloitteita yhdessä teidän kanssanne .
Lopuksi , pidän erittäin myönteisenä sitä , että te puhutte niin usein kansalaisyhteiskunnasta , mutta tämä on valitettavasti yksi sisäinen ristiriita .
Teidän täytyisi tehdä myös johtopäätöksiä hallitustenvälisessä konferenssissa .
On tehtävä aloitteita siitä , että kansalaiset voisivat todella vaikuttaa suoraan päätöksentekoon .
On aivan totta , mitä te äsken sanoitte meille : ihmiset haluavat osallistuvampaa demokratiaa .
Tämä on mielestäni ainoa mahdollisuus , jos me haluamme saada ihmiset hyväksymään Euroopan ja kiinnostumaan Euroopasta .
Arvoisa puhemies , ryhmäni kuului niihin , jotka toivoivat käyttöönsä asiakirjaa , jonka avulla ryhmä olisi voinut vaihtaa keskuudessaan ajatuksia komission strategisista tavoitteista ennen tätä keskustelua , sen sijasta , että se joutuu nyt pelkästään reagoimaan tuoreeltaan täysistunnossa pidettyyn puheeseen .
Tämän tiedonannon tekstin tärkein ansio on siis mielestämme se , että se on olemassa .
Sanon lisäksi , ettemme suhtaudu välinpitämättömästi joihinkin siinä esitettyihin toteamuksiin tai julistettuihin aikomuksiin , joita puheenjohtaja Prodi juuri äsken omalta osaltaan korosti tai jopa joidenkin kohtien osalta täsmensi hyödyllisesti .
Kyllä , nykyinen globalisaatio-prosessi on osoittautunut , kuten tiedonannossa sanotaan , " pikemminkin joitakuita pois sulkevaksi kuin kaikille avoimeksi , ja se on vahvistanut eriarvoisuutta " , ja Euroopan unionin kunnianhimoisena tavoitteena on silloin oltava se , että se myötävaikuttaa omaa toimintaansa ja kansainvälisiä suhteita koskevien uusien pelisääntöjen määrittelemiseen .
Kyllä , monet maanmiehistämme ovat pettyneitä ja ahdistuneita , koska he eivät näe konkreettisesti mitään todellisia ja pysyviä ratkaisuja työttömyyden ja yhteiskunnallisen syrjäytymisen kaltaisiin olennaisiin ja jopa olemassaoloa koskeviin ongelmiin , mikä palauttaa mieliin yhden ehdottomista prioriteeteistamme .
Kyllä , meidän on pohdittava tarkoin uudelleen yhteisön nykyisen toiminnan näkökohtia , jos haluamme onnistua laajentumisen merkittävässä mutta vaikeassa hankkeessa , ja tarvitsemme myös aitoa strategista kumppanuuspolitiikkaa eteläisten ja suurten itäisten naapureidemme kanssa voidaksemme myötävaikuttaa vakauteen ja rauhaan .
Meiltä ei siis puutu vakavia keskustelunaiheita .
Tutkimme huolellisesti ne valkoiset kirjat , joiden laatimisesta meille on ilmoitettu , ja osallistumme rakentavasti niihin lukuisiin hankkeisiin , jotka ovat jo käynnissä tai jotka on luvattu käynnistää .
Arvostelen juuri tässä hengessä seuraavaksi kolmea asiaa , jotka on mielestämme ymmärrettävä , jos haluamme aidosti , siis todellisuudessa eikä pelkästään paperilla , hahmotella sen " uuden Euroopan " , jonka komissio asetti asiakirjassaan ja puheenjohtaja Prodi puheessaan kunnianhimoiseksi tavoitteeksemme .
Ensinnäkin , ja mielestäni ankarimmin , on arvosteltava sitä , että komissiolla on tietty taipumus hieman mahtipontiseen itsetyytyväisyyteen , mitä Euroopan unioniin tulee , kun sen näkemys kumppaneistamme tuntuu puolestaan pintapuoliselta ja jopa ylimieliseltä .
Erinomainen esimerkki tästä väärästä asennoitumisesta löytyy heti komission tiedonannon ensi riveiltä , joilla sanotaan , että Euroopan unioni on elävä todistus siitä , että mantereelle on mahdollista tuoda rauha , vakaus , vapaus ja vauraus ja että unioni tarjoaa maailmalle mallin tiestä , jota pitkin on kuljettava , ennen kuin tehdään se päätelmä , että naapureillamme on mahdollisuus liittyä tähän vaurauteen ja että meillä on ainutkertainen tilaisuus tarjota heille tätä liittymistä .
Hieman monivivahteisempi ja täsmällisempi diagnoosi olisi mielestäni ollut tervetullut .
Ajatus , jonka mukaan euro olisi edistänyt yksimielisyyttä maltillisesta palkkakehityksestä , ei tunnu myöskään mielestäni saavan juurikaan vahvistusta niistä voimakkaista ja toistuvista kehotuksista , joita Euroopan keskuspankki on osoittanut liian vaateliaina pitämilleen ammattiliitoille .
Toinen kriittinen huomautukseni on itse asiassa seurausta ensimmäisestä .
Tämä äärimmäinen vaikeus ymmärtää todellisuutta ja sen ristiriitoja ja vaikeus kyseenalaistaa tarpeen vaatiessa omia käsityksiään rajoittaa vakavasti puheenjohtaja Prodin sopivaan aikaan vakuuttamaa tahtoa täyttää kansalaisten esittämät vaatimukset .
En usko esimerkiksi sitä , että komission asiakirjassa kolme tai neljä kertaa toistettu aikomus Euroopan sosiaaliturva- , terveydenhoito- ja eläkejärjestelmien uudistamisesta julkisten menojen hillitsemisen yhteydessä vastaa ainakaan hyvin tuntemissani maissa niiden naisten ja miesten odotuksiin , joiden luottamuksen sanomme haluavamme voittaa takaisin .
Kolmas kriittinen arvioni on peräisin seuraavasta kahdesta havainnosta : ongelmien määrityksen heikkous ja esteet tarpeellisten muutosten tiellä johtavat hankkeeseen , jonka merkitystä ylimalkaisuuksien runsaus , hieman epäröivä lähestymistapa ja siis inspiraation puuttuminen heikentävät mielestäni valtavasti .
Mitään ei ole kuitenkaan menetetty .
Kyse on lähtökohdasta , ja meillä on viisi vuotta aikaa onnistua , jos vain poliittista tahtoa löytyy ja jos se on riittävän voimakasta ja selvää .
Ryhmäni on omalta osaltaan päättänyt myötävaikuttaa siihen täysipainoisesti .
2-029 Collins ( UEN ) .
( EN ) Arvoisa puhemies , Euroopan unionin toimielinten uudistaminen ja demokratisoiminen on välttämätöntä laajentumisprosessin historiallisen ja moraalisen haasteen kannalta .
Tämä oli komission puheenjohtaja Prodin ensimmäinen toteamus , kun hän esitteli Euroopan komission strategiset tavoitteet seuraavaksi viisivuotiskaudeksi .
Odotamme Euroopan unionin hallintoa koskevaa valkoista kirjaa , jossa käsitellään jäsenvaltioiden hallitusten ja Euroopan unionin toimielinten välistä tasapainoa ja joka on määrä julkaista tänä kesänä .
Juuri tämän asian osalta mielestäni on tärkeää , että uudistamme komission sisäiset päätöksentekomenettelyt .
Komissio on antanut ymmärtää tulevaa hallitustenvälistä konferenssia koskevissa ehdotuksissaan , että se kannattaa sitä , että pienet jäsenvaltiot menettävät automaattisen oikeutensa nimittää jäsen Euroopan komissioon .
Tämä liittyy skenaarioon , jossa Euroopan unionissa on yli 25 jäsenvaltiota .
En halua , että syntyy kahden kerroksen Euroopan unioni .
Mielestäni tämä sotisi Rooman sopimuksen ja kaikkien myöhempien perussopimusten henkeä ja tavoitetta vastaan .
Kansallisen edustuksen täytyy olla tasa-arvoista komissiossa ja kaikissa muissa unionin toimielimissä .
Haluaisin muistuttaa niille , jotka haluavat poistaa pieniltä jäsenvaltioilta oikeuden nimittää jäsen Euroopan komissioon , että Amerikan yhdysvallat antaa pienille osavaltioille saman tunnustuksen kuin isoille osavaltioille Yhdysvaltain senaatissa .
Melkein jokaisella Yhdysvaltain 50 osavaltiosta on kaksi paikkaa Yhdysvaltain senaatissa sen asukasmäärästä riippumatta .
Kaikki Euroopan unionin perussopimusten tulevat muutokset edellyttävät maassani järjestettävää kansanäänestystä .
Niiden , jotka aikovat äänestää tulevien perussopimusten puolesta , olisi hyvin vaikea saada Irlannin kansan tukea , jos menetämme oikeutemme nimittää jäsen Euroopan komissioon .
Epäilemättä myös Eurooppa-neuvoston uudistus sisältyy tähän Euroopan unionin hallintoa koskevaan valkoiseen kirjaan , joka julkaistaan tänä kesänä .
Jälleen kerran on sellaisia päätöksentekoalueita , jotka pitäisi jättää kansallisten jäsenvaltioiden toimialaan .
En usko , että Euroopassa tuettaisiin laajalti määräenemmistöäänestyksen käyttöönottoa verotuksessa , oikeus- ja sisäasioissa ja ulkoasioissa Euroopan unionin tasolla .
EU : n tasolla tehtävät veromuutoksia koskevat päätökset täytyy nykyisin tehdä Rooman sopimuksen 99 artiklan nojalla yksimielisesti .
Olen sitä mieltä , että näin pitäisi olla vastedeskin , sillä unionin yhteiset verotussäännöt pikemminkin heikentäisivät kuin tehostaisivat Euroopan unionin tekemisiä .
Kannatan Euroopan unionin laajentumista .
Kannatan toimielinmuutoksia , jotta unioni voisi laajentua virtaviivaisesti ja jäsentyneesti .
Meidän täytyy kuitenkin muistaa , että 370 miljoonan Euroopan unionin kansalaisen yleinen mielipide on keskeinen tekijä EU : n perussopimusten muuttamisessa .
Muutoksia ei saisi toteuttaa liian nopeasti , eivätkä ne saa olla liian syvällisiä , tai muuten yleinen mielipide tekee Euroopan unionin tulevien perussopimusten ratifioinnin erittäin hankalaksi .
Arvoisa puhemies , Euroopan unionin toimielinten uudistaminen ja demokratisoiminen on välttämätöntä laajentumisprosessin historiallisen ja moraalisen haasteen kannalta .
Tämä oli komission puheenjohtaja Prodin ensimmäinen toteamus , kun hän esitteli Euroopan komission strategiset tavoitteet seuraavaksi viisivuotiskaudeksi .
Odotamme Euroopan unionin hallintoa koskevaa valkoista kirjaa , jossa käsitellään jäsenvaltioiden hallitusten ja Euroopan unionin toimielinten välistä tasapainoa ja joka on määrä julkaista tänä kesänä .
Juuri tämän asian osalta mielestäni on tärkeää , että uudistamme komission sisäiset päätöksentekomenettelyt .
Komissio on antanut ymmärtää tulevaa hallitustenvälistä konferenssia koskevissa ehdotuksissaan , että se kannattaa sitä , että pienet jäsenvaltiot menettävät automaattisen oikeutensa nimittää jäsen Euroopan komissioon .
Tämä liittyy skenaarioon , jossa Euroopan unionissa on yli 25 jäsenvaltiota .
En halua , että syntyy kahden kerroksen Euroopan unioni .
Mielestäni tämä sotisi Rooman sopimuksen ja kaikkien myöhempien perussopimusten henkeä ja tavoitetta vastaan .
Kansallisen edustuksen täytyy olla tasa-arvoista komissiossa ja kaikissa muissa unionin toimielimissä .
Haluaisin muistuttaa niille , jotka haluavat poistaa pieniltä jäsenvaltioilta oikeuden nimittää jäsen Euroopan komissioon , että Amerikan yhdysvallat antaa pienille osavaltioille saman tunnustuksen kuin isoille osavaltioille Yhdysvaltain senaatissa .
Melkein jokaisella Yhdysvaltain 50 osavaltiosta on kaksi paikkaa Yhdysvaltain senaatissa sen asukasmäärästä riippumatta .
Kaikki Euroopan unionin perussopimusten tulevat muutokset edellyttävät maassani järjestettävää kansanäänestystä .
Niiden , jotka aikovat äänestää tulevien perussopimusten puolesta , olisi hyvin vaikea saada Irlannin kansan tukea , jos menetämme oikeutemme nimittää jäsen Euroopan komissioon .
Epäilemättä myös Eurooppa-neuvoston uudistus sisältyy tähän Euroopan unionin hallintoa koskevaan valkoiseen kirjaan , joka julkaistaan tänä kesänä .
Jälleen kerran on sellaisia päätöksentekoalueita , jotka pitäisi jättää kansallisten jäsenvaltioiden toimialaan .
En usko , että Euroopassa tuettaisiin laajalti määräenemmistöäänestyksen käyttöönottoa verotuksessa , oikeus- ja sisäasioissa ja ulkoasioissa Euroopan unionin tasolla .
EU : n tasolla tehtävät veromuutoksia koskevat päätökset täytyy nykyisin tehdä Rooman sopimuksen 99 artiklan nojalla yksimielisesti .
Olen sitä mieltä , että näin pitäisi olla vastedeskin , sillä unionin yhteiset verotussäännöt pikemminkin heikentäisivät kuin tehostaisivat Euroopan unionin tekemisiä .
Kannatan Euroopan unionin laajentumista .
Kannatan toimielinmuutoksia , jotta unioni voisi laajentua virtaviivaisesti ja jäsentyneesti .
Meidän täytyy kuitenkin muistaa , että 370 miljoonan Euroopan unionin kansalaisen yleinen mielipide on keskeinen tekijä EU : n perussopimusten muuttamisessa .
Muutoksia ei saisi toteuttaa liian nopeasti , eivätkä ne saa olla liian syvällisiä , tai muuten yleinen mielipide tekee Euroopan unionin tulevien perussopimusten ratifioinnin erittäin hankalaksi .
Arvoisa puhemies , käytän puheenvuoroni italialaisten radikaalien ryhmän nimissä .
Arvoisa komission puheenjohtaja , sanoitte hetki sitten , ettei mikään poliittinen rakennelma tuota viisivuotissuunnitelmia .
Tämä on totta , mikäli ajattelemme Venäjällä 30-luvulla tehtyjä suunnitelmia , mutta muutama kuukausi sitten , toimikautenne alussa te itse ilmoititte puheenjohtajakokouksessa , että esittäisitte vaalikauden ohjelman , toisin sanoen johtamanne Euroopan hallituksen suuret linjat , ja niiden käsittelyyn olemme tänään syventyneet .
Mikäli hallitusohjelma tai suuntaviivoja koskeva ohjelma nyt on välttämätön , jakamanne asiakirjan ja sitä koskeneen puheenvuoron tarkastelu paljastaa ne kuitenkin pikemminkin hyvien aikomusten tai paremminkin sanoen esillä olevien ongelmien luetteloksi , josta ei saa sitä vaikutelmaa , että komissio ottaisi selkeästi kantaa mihinkään näistä seikoista , että se toisin sanoen hoitaisi nimenomaan sitä tehtävää , joka kuuluu Euroopan komissiolle .
Tässä parlamentin salissa olemme aikaisemmin käyneet suuria keskusteluja laajoista strategisista vaihtoehdoista , joita komissio aloiteoikeutensa puitteissa ikään kuin heitti ilmaan ehdotuksina , jotka sitten menestyivät enemmän tai vähemmän , mutta jotka joka tapauksessa vaikuttivat Euroopan unionin yhdentymiseen ja kehitykseen .
Arvoisa puheenjohtaja , tässä tapauksessa meillä on toki edessämme dekalogi : siinä on esitetty kokonainen ongelmien lista , mutta sallikaa minun sanoa , että siitä saa sen vaikutelman , ettei komissio yhdenkään kohdan osalta uskalla todeta , että " tässä asiassa pitäisi toimia näin " .
Ainoastaan yhtä seikkaa te nähdäkseni olette painottanut huomattavan paljon - ja mielestäni liikaa - nimittäin sitä , että tehtävä , jota pidätte ensiarvoisen tärkeänä , on komission " tarpeettomien " toimintojen purkaminen .
Arvoisa komission puheenjohtaja , olkaamme kuitenkin varovaisia , sillä parlamentilla on ollut suhteissaan komissioon luottamuspulan aiheuttama kriisi , ja olemme luottaneet tähän komissioon - tai ainakin parlamentin enemmistö on luottanut tähän komissioon - nimenomaan siksi , että komission uudistus liittyisi ennen kaikkea vahvistamiseen , uudenlaiseen identiteettiin , uuteen tietoisuuteen siitä , että toimiamme ohjataan varmalla kädellä .
Pohtikaamme sitä seikkaa , että komissio katsoo , ettei se ole tehtävänsä tasalla ja toivoo , tai ehdottaa esimerkiksi yhteisten politiikkojen toimeenpanovallan vähentämistä , vaikka tämä valta on kuitenkin perustamissopimuksessa annettu komissiolle .
Mitä me tavallaan edellytämme hallitukselta ?
Mitä edellytämme tältä niin sanoakseni vaikeasti tulkittavalta ja erikoislaatuiselta rakennelmalta , Euroopan yhteisöltä ?
On hyvä , että yhteisiä voimavaroja hallitsee ylikansallinen hallinto , ja ettei sitä delegoida jäsenvaltioille tai teknisen avun toimistoille ( BAT ) , kuten aiemmin on tapahtunut .
Minusta näyttää siltä , että tarjoatte samanlaisia vaihtoehtoja , mutta ehdotuksenne on vielä vakavampi ja rajoittuu , kuten sanotte , muutaman valkoisen kirjan laatimiseen , kuten ehdotitte .
Pelkään - vaikka puistattekin päätänne , arvoisa puheenjohtaja - , että tämä voidaan tulkita juuri niin kuin eräät valtiot ovat ajatelleet jo vuosien ajan , toisin sanoen että komission pitäisi olla ministerineuvoston kuuliainen sihteeri .
Mikäli tämä on se rooli , jossa komissio aikoo toimia viitenä seuraavana vuonna , olemme vannoutuneina liittovaltion kannattajina varmoja siitä , ettei tämä ole oikea tie , ja siksi pidämme sitä virheenä ja arvostelemme komission tulevia toimia .
Uudistus on tärkeä , mutta jos se johtaa leväperäisyyteen ja komission ylikansallisen toimivallan rajoittamiseen ja vähenemiseen , menetetään koko Euroopan yhdentymisen rakennus , rooli , jonka Euroopan perustajat suunnittelivat Euroopan komissiota varten .
Arvoisa komission puheenjohtaja , muiden seikkojen osalta otan esimerkiksi talous- ja sosiaalipolitiikan : on varmasti aivan totta , että eurooppalainen sosiaalinen malli on syvässä kriisissä , on varmaa , ettei ole sattuma , että työttömyyden ongelma on ongelmista suurin , eikä yksikään politiikoistamme ole onnistunut ratkaisemaan sitä , mutta aivan varmasti sitä ei voida ratkaista laatimalla listaa niistä ongelmista , joista olemme puhuneet aiemmin , ilman selkeää näkemystä , ehdotusta , syytä siihen , miksi eräät Euroopan taloudet etenevät paremmin ja ovat niitä , jotka tuskin sattumalta ovat ymmärtäneet tehdä työmarkkinoiden ja yritystoiminnan joustavuudesta tärkeimmän tavoitteen .
Mikäli edelleen jatkamme kietoutumista sellaisiin ehdotuksiin , jotka aina tähän asti ovat tuottaneet erittäin huonoja tuloksia , en ymmärrä , mitä mahdollisuuksia meillä on toimia tai mitä komissio voi tehdä .
Samaa voidaan sanoa itsetarkoituksellisesta laajentumisesta , ja se on päämäärä sinänsä ja toteutetaan , ilman että Euroopan unionia ja sen rakenteita uudistetaan nykyistä paljon tehokkaammin , ja esitetään uusia ehdotuksia , joita komissio olisi muuten voinut esittää myös HVK : ssa .
Arvoisa komission puheenjohtaja , vaikka seuraava saattaa olla joidenkin kollegojen näkemyksen vastaista , tahdon sanoa erään myönteisen seikan Itävallan hallitukselle lähettämästänne sähkeestä .
Kannanottonne vakuutti meidät : toimitte oikein , kun ette halunnut eristää enempää tuota valtiota .
Katsokaamme kuitenkin , millaisia ovat seuraavat käytännön teot .
Arvoisa komission puheenjohtaja , toistan , että tämä on mielestämme hieman likinäköinen visio .
Ennen kaikkea siitä puuttuu rohkea ote aloilla , joihin viittasin , esimerkiksi Balkanin osalta .
Onko mahdollista jättää Balkan edelleen laajentumisen ulkopuolelle ajattelematta , että myös Kroatialla , Makedonialla ja muilla valtioilla on oikeus asua tässä yhteisessä kodissa ?
Arvoisa puhemies , arvoisa komission puheenjohtaja Prodi , haluaisin kehua ehdotustanne , joka liittyy unionin toiminnan voimakkaaseen hajauttamiseen , ja kysyisin samalla , miksi te esitätte nyt lakiluettelon , joka lisää keskusjohtoisuutta ?
Muistan puheen , jonka edeltäjänne piti viisi vuotta sitten .
Kuten tekin , hän lupasi " vähemmän ja parempaa " , mutta komission puheenjohtaja Santerin toimikauden lopussa asioita oli viety " paljon pitemmälle ja paljon huonompaan suuntaan " , enkä myöskään usko , että te pystytte pitämään lupaustanne .
Te puhutte hajauttamisesta , mutta siitä huolimatta te keskitätte .
Lakiluettelohan sisältää valtavasti asioita , joissa kansalaiset menettävät vaikutusvaltaansa ja joissa te , arvoisa komission puheenjohtaja Prodi , viette sen heiltä , erityisesti sosiaalikysymyksissä .
Te puhutte avoimuuden lisäämisen puolesta , mutta esitätte ehdotuksen , jossa julistetaan salaiseksi sellaisia asiakirjoja , jotka ovat nykyään julkisia .
Komissionne 20 jäsentä ovat EU : n ainoat henkilöt , jotka voivat ehdottaa lainsäädäntömäärän vähentämistä .
Kun päätös Brysselissä on tehty , kukaan paikallispoliitikko ei voi sitä enää muuttaa .
Sen vuoksi komission lakiluetteloa on seurattava vähintäänkin yhtä laaja luettelo tehtävistä , jotka palautetaan jäsenvaltioille ja kansalaisten johtamille demokratioille .
Muutoinhan Brysselin lakimäärä kasvaa jatkuvasti .
Olemme laatineet yli 10 000 lakia ja yhtä monta lakimuutosta , ja ehdokasvaltiot ovat saaneet 26 000 asiakirjaa , joiden sivumäärä nousee Puolan parlamentissa 140 000 sivuun .
Sivuja on aivan , aivan , aivan liikaa jo nykyäänkin .
Brysselin päätösvaltaa on vähennettävä entisestään ja kansalaisten , alueiden sekä jäsenvaltioiden päätösvaltaa on lisättävä , ja jäljelle jäävää päätösvaltaa on käytettävä ainoastaan sellaisissa rajat ylittävissä kysymyksissä , joita kansalliset parlamentit eivät voi enää tehokkaasti hoitaa oman lainsäädäntönsä avulla .
Brysselissä tehtävän työn pitää lisäksi olla huomattavasti korkeatasoisempaa ja sen on oltava täysin avointa , jotta kansalaiset saisivat ainakin hieman " myötätuntoa " osakseen , nyt kun komission puheenjohtaja Prodi ja hänen edeltäjänsä ovat vieneet heidän itsemääräämisoikeutensa .
Ja lopuksi haluan huomauttaa parlamentin jäsen Dell ' Alballe siitä , mistä isämme uneksivat : lukekaapa Jean Monnet ' n muistelmat .
Hän unelmoi niin kutsutusta pienestä , käytännöllisestä sihteeristöstä .
Komission puheenjohtaja Prodi ei toimi tällä hetkellä sellaisen sihteeristön puheenjohtajana .
Arvoisa puhemies , tänä aamuna komission puheenjohtaja Prodi on asettanut Euroopan unionille kunnianhimoisia tavoitteita seuraavaksi viisivuotiskaudeksi , todellakin kiitettäviä tavoitteita , jotta Eurooppa olisi vahvasti ja huomiota herättävästi esillä maailmassa : onnistuneen laajentumisen , " e-Europen " myymisen haasteen , hallintoperiaatteiden parantamisen .
Ymmärrämme , että eurooppalaisten , varsinkin nuoremman sukupolven , täytyy pystyä omaksumaan laaja näkemys siitä , missä Eurooppa on lähivuosina .
Miten voimme kuitenkaan onnistua siinä , kun resurssit ovat rajalliset eikä toimielintemme uskottavuus ole kovin korkealla ?
Meidän täytyy sovittaa tämä näkemys yhteen todellisuuden kanssa .
Haluaisin tältä osin sanoa kolme asiaa .
Ensiksikin Euroopan talouden täytyy menestyä .
Meidän täytyy varmistaa , että työttömyystaso laskee edelleen kaikkialla Euroopassa , vahvistaa suuntausta kohti yksityistämistä ja sääntelyn purkamista , edistää tietotekniikan ja Internetin tuntemuksen yleistymistä ja osoittaa , että " e-Europe " on hyvä aloite .
Meidän täytyy kuitenkin välttää sortumasta takaisin vanhakantaiseen sääntelyyn , joka tukahduttaa yksilön aloitteellisuuden ja yritteliäisyyden .
Emme saa pelätä globaalistumista , mutta meidän täytyy myös varmistaa , että ymmärrämme sen poliittisen vaikutuksen verkkoyhteiskunnassa .
Ellei Euroopan talous menesty , emme voi vastata edessämme oleviin haasteisiin , erityisesti laajentumisen haasteeseen .
Toiseksi meidän täytyy varmistaa , että säädämme lakeja vain , kun se on tarpeen - toissijaisuusperiaatteen mukaisesti .
Sen , että teemme vähemmän mutta paremmin - edellisen komission keskeinen periaate - , täytyy olla myös tämän komission tavoitteena .
Tarkastelemme tätä huolellisesti , kun pääsemme vuotuisiin lainsäädäntöohjelmiin .
Jäsen Bonde oli oikeassa sanoessaan , että kuvittelemme tekevämme vähemmän mutta paremmin , ja sitten meillä on vuodeksi 2000 yhtäkkiä 500 ehdotusta ja suositusta sisältävä vuotuinen ohjelma , jossa näytettäisiin toimivan päinvastoin .
Meidän täytyy sopia painopistealueista ja huolehtia , että kaikki nämä ohjelmat ovat hintansa arvoisia .
Lopuksi , meidän täytyy varmistaa , että toteutetaan kunnollinen , todellinen Euroopan komission uudistus .
Kyllä vain , komission - perussopimusten vartijan - täytyy olla riippumaton elin , mutta sen täytyy myös olla tilivelvollinen Euroopan kansalaisille parlamenttimme kautta .
Tiedonsaantia koskevaa ongelmaa , johon jäsen Bonde juuri viittasi , pidetään ennusmerkkinä , ja komissio näyttää epäävän tietoa meiltä kansalaisina ja parlamentin jäseninä , vaikka meillä on siihen perussopimusten nojalla oikeus .
Komissio ei itse asiassa ole nykyisin unionin hallitus .
Komissio ei heijasta tämän parlamentin enemmistöä .
Meillä parlamentissa on merkittävä tehtävä unionin hallinnon muovaamisessa .
Näin ollen hallinnon täytyy olla ymmärtävää hallintoa , niin että voimme tehdä yhteistyötä ja ymmärtää , että kullakin Euroopan unionin toimielimellä on siinä olennainen tehtävä .
Näin ollen meillä täytyy olla uskottavuutta , johdonmukaisuutta ja luottamusta , jotta voimme yhteistyössä parantaa Euroopan unionin imagoa kansalaistemme silmissä .
Arvoisa puhemies , arvoisa komission puheenjohtaja , menneinä vuosina on otettu monta askelta Euroopan unionin vahvistamiseksi eurosta lähtien aina yhteistä turvallisuuspolitiikkaa koskeviin päätöksiin asti , aina parlamentin ja komission 14 jäsenen Itävallan uuden hallituksen muodostamista koskevaa päätöstä myöten .
Nämä ovat päätöksiä , joiden filosofiaan ja periaatteisiin yhdyn täysin .
Arvoisa komission puheenjohtaja , kaikesta huolimatta myönnän teidän olevan oikeassa siinä , että seuraavien vuosien aikana tarvitaan monia askelia EU : n vahvistamiseksi , sillä Euroopan unioni ei ole tarpeeksi vahva selviytyäkseen laajentumisen suuresta ja väistämättömästä tehtävästä eikä Euroopan unioni ole tarpeeksi vahva hillitäkseen ajankohtaisia ja mahdollisia liikkeitä , joilla lievästi sanottuna on kaksiarvoinen ja kaksiselitteinen suhde eurooppalaisiin demokratian , suvaitsevaisuuden ja kaikkien maanosamme asukkaiden yhdentämisen arvoihin .
Tämä ei koske pelkästään Itävaltaa .
Unioni sitoutuu Amsterdamin sopimuksessa perusarvoihinsa , ja EU : n toimielimet vahvistivat sen vielä kerran , kun Itävallan liittohallitus muodostettiin .
Nämä arvot saavat täyden merkityksensä kuitenkin vain silloin , kun ne ovat ymmärrettävän yksityiskohtaisesti osa sopimusta ja muodostavat viime kädessä myös perustan yksittäisten kansalaisten oikeusvaateille .
Sopimuksen 6 ja 7 artikla eivät nimittäin kaikissa tapauksissa ole riittäviä .
Tässä mielessä komission on - ja haluaisin vahvistaa ja korostaa tätä asiaa tässä yhteydessä - pidettävä kiinni siitä , että uudelleen laadittavasta perusoikeuskirjasta tulee osa sopimusta ja että se luo sitovia ja vaadittavissa olevia oikeuksia .
Tässä mielessä komission on pidettävä kiinni yhteisen vapauteen , turvallisuuteen ja oikeuteen perustuvan alueen jatkuvasta kehittämisestä , ja tässä mielessä olen eri mieltä kahden edellisen puhujan kanssa .
Äärioikeistolaisen oikeiston järjenvastaisten , houkuttelevien ja villitsevien väitteiden vastapainoksi voidaan asettaa vain järkevät , toteutettavissa olevat ja suvaitsevat maahanmuuton ja turvapaikkaoikeuden periaatteet .
Tätä politiikkaa on kuitenkin , ja tätä haluan alleviivata , myötäiltävä myös kiinteä ja vakuuttava työllisyyttä edistävä sekä sosiaalista syrjäytymistä ehkäisevä politiikka , sillä työttömyys , syrjäytyminen ja kasvava eriarvoisuus muodostavat ihanteellisen kasvualustan Euroopan-vastaisille kansallisille tunteille ja toiminnalle .
Arvoisa komission puheenjohtaja , tässä yhteydessä haluaisin tarkastella myös teidän ongelmana esille nostamaanne globalisaatiota ja sen huomioon ottamista laajojen väestönosien keskuudessa .
Turvattomuuden , puutteellisten vaikutusmahdollisuuksien ja valtion antaman riittämättömän suojan tunne johtaa parhaassa tapauksessa politiikasta luopumiseen ja äänestämättömyyteen , kuten Euroopan parlamentin vaaleissa , ja pahimmassa tapauksessa äärioikeistolaiseen vaalikäyttäytymiseen .
Tältä osin ei unioni ole vielä ymmärtänyt tarjota , kuten ei kukaan , EU : n kansalaisille EU : ta välineenä ja suojana globalisaation kielteisiä vaikutuksia vastaan .
Me olemme rakentamassa taloa , mutta liian harvat omista kansalaisistamme tuntevat olonsa myös todella kotoisaksi tässä talossa .
Kyse ei ole siksi vain Maailman kauppajärjestön ja taloudellisen arkkitehtuurin uudistamisesta - ja komission puheenjohtaja unohti tyypilliseen tapaansa puhua kansainvälisen rahoitusarkkitehtuurin rahoituslaitosten uudistuksesta - , vaan kyse on myös luottamusta herättävistä toimista kansalaisiamme varten , jotka saavat odottaa oikeutetusti EU : lta ja EU : ssa apua ja tukea väistämättömissä , mutta tuskallisissa prosesseissa , jotka liittyvät uusiin globaaleihin oloihin sopeutumiseen .
Tässä yhteydessä on tärkeää se , mitä komissio toteaa Euroopan äänen vahvistumisesta .
Arvoisa puheenjohtaja , te itse puhuitte tänään mallista , josta löydän valitettavasti liian vähän tietoa asiakirjasta .
Te sanoitte , että meidän tulee tarjota kansalaisillemme sekä unionin sisällä että myös ulospäin taloudellisen , yhteiskunnallisen , kulttuurisen ja ekologisen kehityksen malli , joka eroaa selvästi muista malleista , myös USA-amerikkalaisesta mallista .
Tässä mielessä myöskään USA ei ole pelkästään meidän kumppanimme , vaan myös kilpailijamme , ei vastustaja , mutta kilpailija , ja meidän on kilpailtava siitä , kuka tarjoa kansalaistemme kannalta parhaan mallin .
Toivoisin , että se , mitä olemme sanoneet tänään näin selkeän kiihkeästi , löytää myös paremmin tiensä komission asiakirjoihin .
Arvoisa puhemies , arvoisa komission puheenjohtaja , suurin perintö , jonka komissionne voisi jättää Euroopan unionille , olisi komission ja ehkäpä itse unionin entistä sotkuisempien ja sekavampien toimivaltuuksien selvittäminen ja jakaminen uudelleen .
Aloititte rohkeasti korostamalla aivan oikein sitä , että meidän on keskityttävä niin sanottuihin " ydintoimintoihin " .
Kuten olette itse sanonut tänään , se tarkoittaa , että teidän täytyy myös yksilöidä komission pääkutsumuksen kannalta toisarvoiset tai epäolennaiset toiminnot , politiikat ja ohjelmat .
Monet Euroopan unionin nykyiset politiikat ja ohjelmat ovat yksinkertaisesti saattaneet vanhentua tai osoittautua kömpelöiksi tai tehottomiksi unionin tasolla hallinnoituina .
Haasteenamme on nyt rohkaistua ja siirtää mahdollisimman paljon muita kuin ydintoimintoja alemmille kansallisen , alueellisen ja paikallisen hallinnon tasoille .
Jotta onnistuisimme vakuuttamaan epäilevät unionin kansalaiset Euroopan yhdentymisen jatkamisen eduista , meidän täytyy pystyä osoittamaan , että siirrämme tarpeettomia EU : n toimivaltuuksia kansalliselle tasolle yhtä innokkaasti kuin kehitämme uusia EU : n toimivaltuuksia .
Emme saa antaa Euroopan yhdentymisen arvostelijoiden väittää , kuten he nykyisin osittain aiheellisestikin väittävät ja kuten kuulimme juuri jäsen Bondelta , että EU : n tehtävien lisääntyminen on vain yksisuuntainen tie .
Lisääntymisen täytyy osoittaa olevan kaksisuuntainen prosessi , jossa siirretään ja kumotaan sellaisia EU : n nykyisiä politiikkoja ja ohjelmia , joita ei voida selkeästi perustella toissijaisuuden ja suhteellisuuden mukaisesti .
Jos pystytte toteuttamaan nämä pyrkimykset käytännössä lähivuosina , edistätte ennennäkemättömällä tavalla koko Euroopan unionin tulevaisuutta ja saatte taaksenne laajan tuen Euroopan parlamentilta , kuten olemme kuulleet tänään .
Arvoisa puhemies , arvoisa komission puheenjohtaja , kannatan täysin kollegani Heidi Hautalan tekemiä ehdotuksia , jotka koskevat komission viiden seuraavan vuoden strategisia tavoitteita .
Rajoitan oman puheenvuoroni aiheeseen , jota te ette käsitellyt ja joka oli esityslistalla , eli komission vuoden 2000 lainsäädäntöohjelmaan .
Olen tietoinen ohjelman laatimisen rajallisuudesta , koska työskentelemme nykyisen perussopimuksen mukaisesti ja koska sen toimintasäännöt asettavat meille rajoituksia ajattelen erityisesti verokysymysten tärkeää aihetta .
Haluaisin nimenomaan kuitenkin ohittaa verokysymykset ja sanoa ensin , että suhtaudun myönteisesti joihinkin tässä vuoden 2000 ohjelmassa tekemiinne ehdotuksiin .
Ajattelen kaikkia kunnianhimoisia ja merkittäviä ehdotuksia elintarviketurvallisuuden alalla ja ajattelen myös meriliikenteen turvallisuutta niiden kahden öljyonnettomuuden jälkeen , jotka tapahtuivat Bretagnen rannikon edustalla ja Turkissa .
On hyvä , että komissio reagoi nopeasti tähän asiaan .
Muiden aiheiden osalta olen sen sijaan sitä mieltä , että voisimme olla kunnianhimoisempia ja toimia nopeammin .
Ja haluaisin tehdä joitakin myönteisiä ehdotuksia , erityisesti sosiaali- ja ympäristöasioiden sekä Seattlen kokouksen seurannan alalla .
Teen ensin yhden huomautuksen : sanoitte , että unionin kansalaisten ja sen toimielinten välille on saatava aikaan sovinto , mikä on itsestään selvää , ja siksi on mielestäni tärkeää pohtia kansalaisten ensisijaisia huolenaiheita .
Esimerkiksi sosiaaliasioiden alalla ei mielestäni riitä , että ilmoitatte laativanne tiedonannon sosiaaliasioiden toimintaohjelmasta .
On toimittava nopeammin .
Teidän on annettava vuoden lopulla käsiteltäväksemme uusi sosiaaliasioiden toimintaohjelma .
Sanon lopuksi viimeaikaisia uutisotsikoita hallinneen ja yhä voimakkaasti hallitsevan aiheen eli yritysten sulkemisen ja joukkoirtisanomisten osalta sen , että toimimme nykyisin sellaisen direktiivin perusteella , joka on osoittanut rajallisuutensa .
Toivoisimme siis ja ehdotan sitä teille , että tarkistaisitte tätä direktiiviä , jotta meillä olisi työpaikkojen suojelemisen kannalta tehokkaampi direktiivi , ja tämä direktiivi voisi olla tehokkaampi myös mahdollisten rangaistusten osalta niitä kohtaan , jotka eivät noudata tuota tekstiä .
Mitä ympäristöasioihin tulee , ilmoitatte antavanne päätösehdotuksen ympäristöä koskevasta kuudennesta toimintaohjelmasta , ja tämä on erittäin hyvä asia .
Minulle on kerrottu mutta ehkä kumoatte sanani , ettei tekstissä , jota aiotte ehdottaa meille , olisi tarkkoja tavoitteita eikä toteuttamisaikataulua .
Olen itse sitä mieltä , että määrällisten tavoitteiden ja todellisen toteuttamisaikataulun laatiminen on välttämätöntä .
Mielestäni on myös iloinen asia , että meillä on vihdoinkin käytössämme valkoinen kirja vahingonkorvausvelvollisuuden osalta , tarkoitan ympäristöön liittyvää korvausvelvollisuutta , mutta palautan mieliin , että parlamentti on jo kuuden vuoden ajan vaatinut lainsäädäntöaloitetta ja että vaikka valkoisessa kirjassa ilmoitetaankin tällaisesta lainsäädännöstä , siinä ei sanota , milloin sellainen annetaan .
Kiinnitän tässäkin asiassa huomionne siihen , että prosessia on nopeutettava .
Sanon lopuksi , että Kioton kokouksen jälkeen olisi sentään tervejärkistä saada aikaan nopeasti tarkkoja ehdotuksia , ja päätän puheenvuoroni sanomalla muutaman sanan WTO : sta .
Mielestäni ei ole välttämättä huono asia pohtia uuden maailmanlaajuisen neuvottelukierroksen käynnistämistä , mutta olen sitä mieltä ja toistan , että komission on sitä ennen todellakin tehtävä ehdotuksia WTO : n toimintasääntöjen muuttamiseksi .
Komissiolla on sisäiset tehtävänsä , mutta sillä on osansa myös maailmanlaajuisissa asioissa .
Mielestäni WTO : n toiminnan uudelleenarvioinnin on perustuttava Euroopan unioniin , uudelleenarvioinnin , jonka myötä meidän on tehtävä tarkkoja ehdotuksia perussäännön alalla .
Arvoisa puhemies , puhuitte keskeisistä poliittisista arvoista , ja eräs politiikan , ja vielä enemmän demokratian keskeisistä arvoista on toisten kunnioittaminen .
Tästä syystä katsomme , että toimitte oikein lähettäessänne viestinne ja että ne , jotka esittivät vastalauseensa , kaipaavat ehkä yhä bolsevikkien tai natsien kulttuuria , sillä demokratia merkitsee vuoropuhelua muiden kanssa ja sitä , että toisille huomautetaan heidän virheistään , mutta kuunnellaan myös heidän perusteitaan .
Laajentuminen - Alleanza Nazionale on korostanut tätä jo kymmenen vuotta täällä parlamentissa - ei voi merkitä vesittämistä , se ei toisin sanoen voi merkitä vaarojen laajentamista .
Ehdokasvaltioiden toiveet ovat vähintään yhtä tärkeitä kuin nykyisten jäsenvaltioiden kansalaisten toiveet , sillä nämä kansalaiset alkavat tuntea itsensä hyvin pettyneiksi tämän Euroopan toimintaan , joka ei onnistu ratkaisemaan tärkeimpiä ongelmia .
Laajentumisessa tarvitaan siis ankaruutta , niiden sopimusten kunnioitusta , jotka - silloin kun se ehkä on tarpeen - kenties vaativat uudelleenmuotoilua eräiden keskeisten ongelmien vuoksi : näistä voidaan mainita Romanian tapahtumat , aina Belgradia myöten - ekologinen ympäristökatastrofi - mutta ennen kaikkea jatkuvasti lisääntyvä välinpitämättömyys suurten turvallisuusongelmien osalta .
Idän tasavaltojen ydinvoimaloiden valvonnan osalta ei vieläkään ole varmoja ratkaisuja .
Meidän on siis otettava käyttöön voimavaroja ennen laajentumisen etenemistä , jotta lopultakin voitaisiin perustaa eurooppalainen valvontaelin , jonka tehtävänä olisi tutkia elämänlaatua ja oloja , ja päämääränä mahdollisuus luoda uusi maailma , jossa tällaisia murhenäytelmiä ei enää tapahtuisi .
Arvoisa puhemies , tahtoisin myös lausua muutaman sanan Afrikasta .
Kolmas ja neljäs maailma on jätetty heitteille : monen lapsen pelastamiseen riittäisi yksi dollari , puolitoista euroa .
Niin kovin demokraattinen ja edistysmielinen Eurooppa vaikenee eikä ota vastuuta näistä traagisista ongelmista , ja sillä välin puoli Afrikkaa menehtyy aidsiin ja muihin sairauksiin .
Viimeinen huomautukseni liittyy Internetiin .
Internet ja globalisaatioon .
Talouden globalisaatio ei voi merkitä tuotteiden ja laadun samanlaistumista , eikä politiikan gobalisaatio voi johtaa arvojen , toiveiden ja innon latistumiseen .
Kansat , jotka eivät osallistu ja jotka hitaasti loittonevat , jättävät tilan sellaiselle harvainvallalle , joka ottaa vallan ja antaa valvontavallan muutamille .
Mitä Internetiin tulee , Euroopalla on viimeinkin oltava rohkeutta sanoa , että sääntöjä tarvitaan .
Sallikaa minun nyt omasta puolestani esittää suosionosoitukseni niille piraateille , jotka toiminnallaan pakottavat koko maailman pohtimaan sitä ainoaa järjestelmää , jolla ei tällä hetkellä ole sääntöjä .
Elämme sääntöjen maailmassa : laatikaamme säännöt myös Internetiin ja antakaamme siten kansalaisille sääntöjä ja niiden myötä tulevaisuudentoivoa .
Arvoisa puhemies , padanialaisena veronmaksajana olen jo tutustunut verokarhu Prodin hampaisiin , sillä aiemmin hän johti Italian hallitusta , ja tämän Padania sai tuntea nahoissaan myös verojen osalta .
Olen kuunnellut huolestuneena hänen viittauksiaan uusiin voimavaroihin , ajatus , jonka ilman muuta voidaan tulkita merkitsevän uusia veroja ja uusia maksuja , jotka sitä paitsi liittyvät laajentumiseen , toisin sanoen uusien valtioiden unioniin liittymiseen .
Miksi ihmeessä ne eivät itse maksa pääsylippuaan ?
Padanialaisilla valitsijoillani , jotka , kiitos Prodin , ovat jo maksaneet sen , mikä Italiassa tunnetaan Eurooppa-veron nimellä - ja joka on vain osittain palautettu - ei missään tapauksessa ole aikomusta maksaa uusia maksuja , taas kiitos Prodin , jonkun muun puolesta .
Arvoisa puhemies , arvoisa komission puheenjohtaja ja arvoisat komission jäsenet , komissio on viisi kuukautta virkaan astumisensa jälkeen ilmoittanut kirjallisesti , mihin suuntaan se haluaa ohjata Euroopan unionia .
Siitä on tullut kunnianhimoinen mutta myös mahtipontinen asiakirja .
Eikö ole liikuttavaa sanoa , että " maailma seuraa Eurooppaa " ?
Lisäksi Eurooppa maanosana on huomattavasti laajempi kuin Euroopan unionin 15 jäsenvaltiota .
Rauhan , demokratian ja ihmisoikeuksien takaaminen koko Euroopassa on kyllä liioiteltua .
Minua kiinnostaa erityisesti , kuinka komissio aikoo toteuttaa sen .
Tarkoittaako eurooppalainen yhdentymismalli maailmanlaajuisen ohjaamisen rikkaana lähteenä , että suurisuuntaisuutta ja vallan keskittämistä viedään ulkomaille ?
Komissio on sitä mieltä , että ulkopolitiikka voi onnistua vain siinä tapauksessa , että kaikki tietävät tarkalleen , kuka on johdossa !
Kuka se sitten oikein on ?
Komissio kokonaisuutena , ehkä sen puheenjohtaja , vai neuvosto ?
Te sanotte , että uusi eurooppalainen hallinto vaatii vahvoja toimielimiä , mutta samalla komissio haluaa kuitenkin keskittyä päätehtäviinsä .
Olemme jälkimmäisestä asiasta vahvasti yhtä mieltä .
On aika , että toimielimet pitäytyvät todellisissa rajat ylittävissä ongelmissa ja lopettavat sen , että Euroopalle otetaan toimivaltaa kansallisilta viranomaisilta .
Asiakirjassa mainitaan moneen kertaan yhteiset arvot .
Ikävä kyllä jään kaipaamaan viittausta normeihin , jotka kuuluvat niiden yhteyteen .
Herää kysymys , mistä nämä normit ja arvot on otettu .
Olen vakuuttunut siitä , että Raamattu , Jumalan sana , on ainoa hyvien normien ja aitojen arvojen puhdas lähde .
Tämä ajatus on meidän maanosamme perinteissä tärkeä elementti , joka on syytä tunnustaa .
Arvoisa puhemies , haluaisin kiittää puheenjohtaja Prodia ja komissiota ohjelmanjulistuksesta .
Sen päälinjat puhuttelevat minua kovasti .
Olen myös yhtä mieltä puheenjohtaja Prodin ja komission analyysista , jonka mukaan tietyillä osa-alueilla tarvitaan oikeutetusti enemmän Eurooppaa , enemmän yhdentymistä .
Sellaiset osa-alueet kuten turvallisuus , maailmankauppaa käsittelevä konferenssi , elintarviketurvallisuus mutta myös uusi talous vaativat enemmän toimia Euroopan komissiolta .
Haasteena on , kuinka jäsenvaltiot , neuvosto , Euroopan parlamentti , kansalliset parlamentit , komissio ja kaikki muut tekijät voidaan tuoda samalle viivalle .
Euroopan komissiolla täytyy olla tässä asiassa tärkeä ohjaajan rooli , mutta tämä vaatii selkeitä ja saavutettavissa olevia tavoitteita .
Tarvitaan selkeitä prioriteetteja , kohdistamista ja ennen kaikkea viestintää yhteiskunnan kanssa siitä , mitä olemme tekemässä .
Nämä ovat avaintoiminnot , joista on kysymys , ja tämä vaatii komissiolta - pitäen silmällä toissijaisuusperiaatetta - konkreettista toteuttamista , jota haluamme myös nähdä tulevissa ohjelmissa .
On itsessään erinomaista , että päätehtäviä painotetaan , ja olen iloinen siitä , että komissio haluaisi itselleen paremman ja suuremman roolin , kun on kyse politiikkaluonnoksista ja poliittisista aloitteista .
On kuitenkin kyse myös sen toteuttamisesta ja toimeenpanosta , mitä komissiolla on mielessään .
Jos tarkastelen esimerkiksi televiestintäalaa , voin havaita , että olemme laatineet hyvin runsaasti direktiivejä mutta että meillä on vieläkin 15 markkina-aluetta ja että 15 jäsenvaltiota edelleen toimeenpanee direktiivejä eri tavoin .
Ja sitten kun on kysymys toteuttamisesta , on tärkeää , että komissio huolehtii siitä , että ilmaistaan myös käytännössä se , mitä haluamme poliittisesti .
Arvoisa puhemies , kun tarkastellaan ulkopolitiikkaa , silloin pidän hyvin tärkeänä sellaista kunnianhimoista päämäärää , että Euroopan unionilla täytyy olla maailmanlaajuisella tasolla sekä poliittista että taloudellista painoarvoa .
Haluan kuitenkin kysyä : missä ovat konkreettiset ehdotukset , kun puhutaan todellisesta yhteisestä politiikasta ja järjestelmästä , jolla pyritään kriisien ennaltaehkäisyyn ja hallintaan yhteisötasolla ?
Meidän täytyy lopultakin kokeilla , voimmeko toteuttaa tavoitteemme tässä asiassa .
Puheenjohtaja Prodi kiinnitti puheessaan oikeutetusti hyvin paljon huomiota Afrikkaan , mutta minun täytyy sanoa , että olen kuitenkin pettynyt tarkastellessani vuoden 2000 työohjelmaa .
En löydä johdannosta enkä ohjelmasta itsestään lainkaan Afrikkaan liittyviä toimintaa , ja toivon siksi rehellisesti sanottuna , että puheenjohtaja Prodi esittää hyvän tekstin Afrikassa pidettävän huippukokouksen valmistelemiseksi .
Arvoisa puhemies , sanat ovat hyvin tärkeitä , mutta voimme arvioida komissiota vain sen tekojen perusteella .
Arvoisa puhemies , arvoisa komission puheenjohtaja , hyvät naiset ja herrat , en tiedä , mikä minun pitäisi ottaa lähtökohdaksi - viiden vuoden strategiset tavoitteet vuosiksi 2000-2005 vai vuosia 2000-2010 koskeva puheenne .
Oletteko sisällyttänyt siihen jo toisen virkakautenne ?
Mutta nyt vakavasti puhuen .
Laajentuva unioni tarvitsee vahvistusta vähentämisen ja rajoittamisen kautta .
Ensinnäkin vähentäminen .
Se , mitä te sanotte ohjelmassanne keskittymisestä komission ydintoimintoihin , voi olla vain aivan ensimmäinen alku .
Koko unionin toimintojen on perustuttava politiikan ydinaloihin .
Niitä ovat markkinoiden sosiaalinen ja ekologinen suuntautuminen , valuutan turvaaminen , kansalaisoikeuksien takaaminen yhteisön sisällä ja yhteisten etujen edustaminen ulospäin .
Siinä yhteydessä ei ole kyse pelkästään siitä , että puhumme maailmassa kuin yhdestä suusta , vaan pikemminkin siitä , mitä me haluamme tällä suulla sanoa .
Toiseksi uusi muotisana on joustavuus .
Lisääntyvästä joustavuudesta voi tai uhkaa kuitenkin tulla hyvin nopeasti hallitusten välistymistä .
Meidän on pidettävä lujasti kiinni jäsenvaltioiden sitomisesta yhteisöön yhteisten päätöksentekoelinten avulla .
Tämä koskee muuten myös kansalaisyhteiskunnan ottamista mukaan päätöksentekoon , mikä on myönteistä .
Kansalaiset eivät tarvitse kuitenkaan uusia elimiä tai instituutioita eivätkä ainakaan uutta toimivaltuuksien sekoittamista .
( Suosionosoituksia ) Avoimuus ei tarkoitakaan enää mahdollisuutta päästä käsiksi useampiin asiakirjoihin , vaan avoimuus on kansalaiselle viimeinkin suurempaa selvyyttä siitä , kuka , milloin , mitä ja millä oikeudella päättää Brysselissä ja Strasbourgissa .
Se on avoimuutta !
Kolmanneksi Euroopan unioni ei voi eikä saa laajentua rajattomasti .
Sen rajat eivät käy ilmi siitä kysymyksestä , kuinka monta valtiota haluaa liittyä unioniin , vaan siitä , kuinka monesta uudesta jäsenestä unioni voi selviytyä .
( Suosionosoituksia ) Jos laajentumisen hinta olisi nykyisen unionin vähittäinen sisäinen tuhoutuminen tai jopa hajoaminen , sitä ei saisi maksaa .
Hinta olisi liian korkea jo unionissa olevien jäsenvaltioiden lisäksi myös niille valtioille , jotka haluavat tulla otetuiksi tämän unionin jäseniksi .
Unionilla pelkästään geostrategisena konseptina ei ole tulevaisuutta , kuten ei myöskään unionilla , joka on pelkkä vapaakauppavyöhyke .
Unioni säilyy kuitenkin muunakin kuin pelkkänä markkina-alueena ja saa legitimiteettinsä Euroopan kansoilta vain , jos se ymmärtää itsensä kohtalonyhteytenä .
Se on paljon enemmän kuin vain teidän uusi talous- ja sosiaalipoliittinen ohjelmanne tai uusi ja parempi elämänlaatu .
Ei vain komission eikä vain Euroopan parlamentin , vaan myös meidän Euroopan unionimme kansojen ja valtioiden on löydettävä uusia vastauksia kysymykseen siitä , miten ja mitä tarkoitusta varten me haluamme elää ja toimia yhdessä .
Siinä yhteydessä on kyse ei vähemmästä kuin Euroopan unionin uudelleen löytämisestä jo olemassa olevaa unionia tuhoamatta !
( Suosionosoituksia ) Arvoisa puhemies , Euroopan liberaali- ja demokraattipuolueen ryhmän mielestä komission ja koko unionin tärkein lähivuosien tehtävä on laajentumisen menestyksellinen toteuttaminen .
Komission tulee käydä neuvotteluja päättäväisesti pyrkien siihen , että jokainen hakijamaa voisi liittyä unioniin mahdollisimman pian .
Toisaalta on pidettävä huolta siitä , ettei yhdentymisen tähänastisia saavutuksia eikä sille asetettuja tavoitteita vesitetä .
Tämän välttämiseksi liberaaliryhmä on esittänyt toivomuksen , että hallitustenvälisessä konferenssissa harkittaisiin erilaisia eriytyvän yhdentymisen malleja ja luotaisiin samankeskinen unioni , jossa on liittovaltioydin ja vähemmän integroitunut ulkokehä .
On ilmeistä , että unionin sisäinen eriytyminen tulee esille HVK : ssa .
Tätä kysymystä käsiteltäessä tarvitaan ennakkoluulottomuutta .
Joustavuusjärjestelmän tekninen parantaminen ei riitä , vaan esille on otettava myös omien instituutioiden kehittäminen avant garde -maita varten , kuten muun muassa Jacques Delors on ehdottanut .
Tällä tavoin voidaan luoda nykyistä tehokkaampi , selkeämpi , avoimempi ja kansanvaltaisempi päätöksentekojärjestelmä .
Toivon , että komissio tekee oman ehdotuksensa siitä , kuinka laajenevan unionin institutionaalinen ja muu eriyttäminen olisi toteutettava .
Arvoisa puhemies , arvoisa komission puheenjohtaja ja arvoisat komission jäsenet , teidän kannustava puheenne vetosi minuun , puheenjohtaja Prodi .
Se herättää odotuksia , mutta se voi myös johtaa pettymykseen .
Tämä liittyy siihen , mitä van Velzen juuri sanoi erosta sanojen ja tekojen välillä .
Unionin laajentumiseen innostaa halumme rauhaan , turvallisuuteen ja vakauteen .
Haluatte rauhoitella jäsenehdokkaita sekä myös eurooppalaista mielipidettä .
Näemme kuitenkin omin silmin , että nyt tapahtuu päinvastaista .
Näemme pelon ja levottomuuden lisääntyvän myös sellaisilla alueilla , missä työttömyysaste ei ole korkea ja missä vallitsee korkea elintaso Jäsen Swoboda sanoi , että meidän täytyy saada kansalaisemme tuntemaan olonsa kotoisaksi , ja siitä olen hänen kanssaan samaa mieltä .
Meillä on tässä asiassa yhteiset arvot , ja kaikilla on tässä asiassa myös tehtävänsä ja vastuunsa .
Tässä on todennäköisesti kysymys van Damin mainitsemista normeista , nimittäin toissijaisuusperiaatteesta .
Kaikilla politiikan tasoilla tarvitaan selkeää vastuullisuutta , ja politiikassa tulee toimia kumppaneina eikä kilpailijoina .
Valtaa pitää käyttää mahdollisimman lähellä kansalaisia , jolloin sitä voidaan käyttää mahdollisimman avoimesti ja jolloin kansalaiset itse voivat valvoa sitä .
Tämä vaatii uutta poliittista kulttuuria , eikä vain sanojen vaan myös käytännön tasolla , jolloin otetaan huomioon jäsenvaltioiden ja alueiden todellisuus .
Alueet ovat joskus kulttuurisessa ja taloudellisessa mielessä yhtä tärkeitä kuin tietyt jäsenvaltiot .
Uuden Euroopan ei pidä kehittyä pelkästään leveyssuunnassa vaan myös syvyyssuunnassa , niin että arvomme ymmärretään käytännössä ja että rakennetaan demokraattisesti todellista yhteisöä .
Sen perusteella komissiota arvioidaan .
Arvoisa puhemies , komissio esittelee meille tänään vuosien 20002005 strategisia tavoitteitaan sellaisen äärimmäisen yleisluonteisen asiakirjan muodossa , jonka kaikki epätasaisuudet on siloteltu sen välttämiseksi , ettei asiakirja loukkaisi liikaa kenenkään mielipiteitä .
Niinpä asiankirjan ensimmäisestä osasta , jossa käsitellään Euroopan asioiden ohjaamisen uutta tapaa , ei löydy tietenkään mitään mainintaa federalismista tai liittovaltiosta .
Juuri näistä on kuitenkin kyse , kun puhutaan vahvoista eurooppalaisista toimielimistä , jotka hajauttavat päätöksentekoa ainoastaan yleisten toimeenpanoasioiden osalta ja jotka edistävät kollektiivista näkemystään sellaisessa sekavassa kokonaisuudessa , jossa kansalliset hallitukset ja parlamentit sekoittuvat alueellisiin ja jopa paikallisviranomaisiin sekä kansalaisyhteiskuntaan , joista kaikista sanotaan ilman minkäänlaista arvojärjestystä , että ne " liittyvät kiinteästi Euroopan asioiden ohjaamiseen " .
Nämä epäselvyydet kätkevät monia väärinkäsityksiä , jotka liittyvät ensinnäkin arvoihimme .
Demokratiaan vetoaminen ei nimittäin tee henkilöstä vielä demokraattia .
Demokraattina oleminen edellyttää varsinkin ja konkreettisesti sen hyväksymistä , että kansalaiset tekevät vapaasti päätöksensä tasolla , jolla lähellä olevan , rehellisen ja avoimen demokraattisen keskustelun puolueettomat ehdot täyttyvät parhaiten , eli pääasiassa kansallisella tasolla .
Komission koko tiedonanto on kuitenkin rakennettu juuri päinvastaisen pääperiaatteen varaan , jonka mukaan kansojen itsenäistä valinnanmahdollisuutta olisi heidän paremman puolustamisensa verukkeella jatkuvasti rajoitettava lisää uusilla sääntelyillä , uusilla yhteisillä politiikoilla tai uusilla sitovilla oikeusrakenteilla , kuten kovin väärin perusoikeuskirjaksi kutsutulla ehdotuksella .
Painotan sanoja " kovin väärin " , koska siinä itse asiassa vähennetään näitä oikeuksia .
Kansakuntien Eurooppa -ryhmä kannattaa aivan eri periaatteita .
Me haluamme puolustaa Euroopan maita mutta myös kunnioittaa kansojen valintoja .
Tässä ei ole ollenkaan kyse ympyrän neliöimisestä .
On todellakin päästävä eroon niistä vanhentuneista federalistisista kaavailuista , joita tekevät ne henkilöt , joiden kaikki Eurooppaa koskevat ajatukset ovat peräisin Jean Monnet ' n Muistelmista .
Unionin toimielimet on sen sijaan avattava nykyaikaiselle maailmalle keksimällä sellainen vaihtelevan geometrian dynamiikka , jossa kansakuntia kunnioitetaan .
Arvoisa komission puheenjohtaja , siinä se Euroopan asioiden uutta ohjaustapaa koskeva merkittävä ajatus , jonka olisimme halunneet löytää tiedonannostanne .
Valitettavasti sitä ei siellä ollut .
Arvoisa puhemies , arvoisa komission puheenjohtaja , väitätte hahmottelevanne uutta Eurooppaa , mutta teiltä puuttuu siihen valitettavasti eräs olennainen edellytys : luottamus .
Miljoonien eurooppalaisten luottamuksen saaminen ei ole nimittäin mahdollista , kun asianomainen ei ole tämän luottamuksen arvoinen .
Ja miten voisitte olla luottamuksen arvoisia hullun lehmän kriisin tai Santerin komission korruptiosta johtuneen eroamisen kaltaisten asioiden jälkeen ?
Olette vastuussa miljoonista työttömistä ja miljoonista köyhistä , epävarmuudesta ja kurjuudesta , jota äärimarkkinataloudelliset ja ääriliberalistiset politiikkanne sekä yhtenäisvaluuttaan pakottaminen lisäävät .
Halusitte hävittää sisärajat , ja jätitte siten Euroopan alttiiksi rikollisuuden ja turvattomuuden räjähdysmäiselle kasvulle ja hallitsemattoman siirtolaisuuden vyörylle .
Ehdotatte nyt kaiken päätöksentekovallan antamista kouralliselle virkamiehiä tekemällä valtioista , paikallisviranomaisista ja kansalaisjärjestöistä jotka on sitä paitsi kaikki alistettu yhtäläisesti Brysselin valtaan pelkkiä ylhäältä tulevien päätösten täytäntöönpanijoita .
14-sivuisessa asiakirjassanne ei mainita kertaakaan kansallisia parlamentteja , jotka sentään koostuvat kansan valitsemista edustajista , mutta niillähän ei teidän strategiassanne totta kyllä olekaan minkäänlaista roolia .
Ette edes uskalla puhua asioista niiden oikeilla nimillä vaan etsitte turvaa muka ajantasaisista ilmauksista ja puhutte " asioiden ohjaustavasta " , joka tarkoittaa nimenomaan federalistista , itsevaltaista ja keskitettyä hallitusta .
Yritettyänne vuosien ajan puhua vakuuttavasti jaetusta suvereniteetista tunnustatte nyt lopullisen tavoitteenne : se on myydä halvalla koko eurooppalainen suvereniteetti , olipa se kansallista tai kollektiivista , maailmanlaajuiselle hallitukselle , jossa ette edes toivo saavanne hallitsevaa asemaa .
Julkenette lopuksi tuomita miljoonien itävaltalaisten vapaasti ja demokraattisesti antamat äänet , ja rankaisette niistä tai sallitte niiden tuomitsemisen ja niistä rankaisemisen sillä ainoalla perusteella , ettei vaalitulos miellytä teitä .
Ja samanaikaisesti tuette kommunistista Kiinaa ja käytte kauppaa sellaisten maiden kanssa , jotka ovat loukanneet avoimesti ihmisoikeuksia jo vuosikymmenien ajan .
Euroopan parlamentin jäsenet ovat tänäänkin vastustaneet puheenjohtaja Prodin kansleri Schüsselille lähettämää sähkettä , joka ei kuitenkaan ilmiselvästi ole mikään myötätunnonosoitus vaan poliittinen juoni .
Teidän kerskailunne ei petä ketään , sillä te tiedätte täysin , että tarvitsette Itävaltaa , halusittepa sitä tai ette , perussopimusten uudistamisessa ja talletuksia koskevan verotuksen yhdenmukaistamisessa .
Käytätte Itävaltaa kyynisesti ja tekopyhästi hyväksenne voidaksenne jälleen riistää jäsenvaltioilta Euroopan unionin rakentamisessa vähän lisää todellista valtaa , mutta käytätte Itävaltaa hyväksenne pitämällä sitä erittäin kätevänä mörkönä .
Te komission jäsenet ette tosin ole tästä yksin vastuussa .
Teitä tukevat hallitukset ovat velttoutensa tai ideologiansa takia sitä myös .
Brysselin valta ei viittaa meihin kaikkiin , kuten väitätte , vaan teihin kaikkiin .
Älkää valehdelko enää , vähättelette suuresti sitä , mitä Euroopan kansat haluavat .
Eurooppalaiset eivät ole vapaita valitsemaan kuin ainoastaan teidän ihannemaailmanne ja kahleisiin joutumisen välillä .
Hankkeenne haiskahtavat yli kymmenen vuotta Neuvostoliiton luhistumisen jälkeen pakkotyöleiriltä , tyynnyttävän moralismin ohella .
Kuuluimme siihen pienilukuiseen joukkoon , joka tuomitsi kommunistisen diktatuurin .
Taistelemme nyt ja jatkossa Euroopan yhdenmukaistamiseen pyrkivää diktatuuria vastaan , ja vetoamme kaikkiin Euroopan kansoihin , jotta he ryhtyisivät vastustamaan näitä pöyristyttäviä hankkeitanne .
Kukin eurooppalainen demokratia pelastuu kansallisvaltiossaan , ja Eurooppa pelastuu puolestaan , kun Euroopan kansakunnat tekevät keskenään yhteistyötä .
( Joitakin suosionosoituksia ) Arvoisa puheenjohtaja Prodi , te esittelitte tänään komission viisivuotisen ohjelman , jonka moniin tavoitteisiin voidaan yhtyä , ohjelman , joka koostuu skenaarioista ja teemoista , ja siksi on oikein pysytellä suurissa linjoissa , konkreettisten seikkojen ulkopuolella .
Puheessanne ja meille toimittamassanne asiakirjassa on nähdäkseni jäänyt taka-alalle eräs aihe , joka on teille , arvoisa puheenjohtaja , kuten minullekin hyvin läheinen : solidaarisuus , ei niinkään kansainvälisellä tasolla kuin unionin sisällä .
Milanon arkkipiispa , Monsignor Carlo Maria Martini vetoaa kaikkiin poliitikkoihin , ja erityisesti sellaisiin kuin te , arvoisa komission puheenjohtaja , ja minä , jotka edustavat omaan kulttuuritaustaansa ja arvoihinsa perustuvaa katolista politiikkaa , jotta he pohtisivat uudelleen kehitystä ja kiinnittäisivät taloudellisen hyödyn ohella suurta , todella suurta huomiota vähäosaisiin ja syrjäytyneisiin .
Vähäosaisiin liittyvä aihe on tärkeä , ja se muistuttaa meitä siitä , kuinka vaikeaa ja monimutkaista on määrittää kehityksen osoittimia ja kuinka riittämätön mittari on pelkkä henkilöä kohti laskettu tulo .
Hän muistuttaa meitä myös siitä , että on välttämätöntä kehittää uusi kehityksen malli , jolla on lujat juuret katolisessa kulttuurissa , jonka edustajat ovat sitoutuneet sosiaaliseen toimintaan ja jotka pitävät kansalaisyhteiskuntaa ja kansalaisten edistämiä ja toteuttamia sosiaalisia painotuksia terveinä välineinä solidaarisuuden luomiseksi .
Näin tuodaan voimakkaasti esiin seikka , joka on jokaisen kehityksessä oleellinen : vapaus , joka on taloudellista hyötyä tärkeämpää .
Tämä sosiaalinen vapaus , joka toteutuu vähäosaisia hyödyttävissä aloitteissa , tuottaa vastaavasti oikeudenmukaisuutta ja sosiaalista tasapainoa .
Arvoisa puheenjohtaja , julkisten toimielinten ei pidä hyväksyä pelkästään taloudellisia arvosteluperusteita .
Niiden on pyrittävä palvelemaan ihmisiä ja sitouduttava kunkin yksilön vapauden vaalimiseen , unohtamatta tietenkään sitä , ettei kaikki tämä voi eikä saa olla ristiriidassa yritysten luomisen , investointien ja riskinoton välttämättömyyden kanssa , ja että järjestäytyneessä ja suuntautuneessa järjestelmässä yrittäjät kykenevät huomattavasti edistämään sosiaalista kasvua ja solidaarisuutta .
Globalisaation aikakaudella , jonka kehitykseen kuitenkin tahdomme liittää sellaisten varmojen sääntöjen puitteet , jotka tarjoavat taloudellisille toimijoille ja kuluttajille takuita , Euroopan komissio ei saa unohtaa solidaarisuutta , vaan sen on korostettava sen toteutumista kaikkien niiden rikkauksien avulla , joita ihmisellä on suhteissaan lähimmäisiinsä .
Kulttuurissamme meille on opetettu , että politiikassakin on oltava sydän mukana .
Toivomme , että valkoinen kirja , teidän toimenne ja komissionne toimet osoittavat tämän konkreettisesti .
Arvoisa puhemies , arvoisa komission puheenjohtaja , hyvät kollegat , uuden Euroopan hahmotteleminen ( Shaping the new Europe ) on kunnianhimoinen tavoite niin komissiolle kuin meille muillekin .
Omien valtioidemme kansalaisten lisäksi tavoitettamme ja työtämme seuraavat monet ihmiset Euroopan ja unionimme ulkopuolellakin .
Mitä asiasta kiinnostuneet ihmiset ja muu maailma näkevät tässä viisivuotisessa ohjelmassa ?
Vastaukseni on : uuden alun , selkeästi uudistushenkisen asialistan , joka vahvistaa sen , että 2000-luvun unioni ei halua jäädä vain taloudelliseksi yhteisöksi , vaan se haluaa arvokkaaksi yhteisöksi , jonka otamme tosissamme .
Komissio sanoo oikeutetusti , että unionin tarkoitus on kehittää solidaarinen hyvinvointiyhteiskunta ja suojella sitä globalisaation aikakautena , tarkoituksena on kehittää oikeamielinen ja entistä tehokkaampi Eurooppa , joka tuntee vastuunsa oman mantereensakin ulkopuolella solidaarisuuden ja valistuneen oman edun hengessä .
Pidämme nimittäin köyhyyttä ja syrjäytyneisyyttä rauhan ja vapauden pahimpina vihollisina .
Olen samaa mieltä siitä , mitä puoluetoverini ovat sanoneet , ja pidän asiakirjanne perussävystä ja haluan kiinnittää huomionne kahteen puutteeseen , jotka on jatkossa korjattava .
Ensimmäinen niistä liittyy naisiin , sukupuoleen ja naisten oikeuksiin .
Puhuitte naisten osallistumisesta tuotannon ja kasvun lisäämiseen .
Se on tärkeää , mutta tasa-arvo ei ole tärkeää vain tuottavuuden kannalta vaan se on tärkeää myös yhteiskuntiemme demokratian kannalta .
Sen vuoksi on hämmästyttävää , että sanat tasa-arvo , sukupuoli tai nainen eivät lainkaan esiinny uuden Euroopan hahmottelussa .
Mainitsitte puheessanne naiset , mutta heitä ei mainita strategisten päämäärien joukossa .
Arvoisa komission jäsen , johtuuko tämä siitä , että läpäisyperiaate on jo niin toteutunut komissiossa , että naisia ei tarvitse mainita ?
Kuinka muutoin selitätte sen , että naisia ei mainita .
EU : sta ei saa muodostua unioni , jolla on miehiset kasvot .
Toinen kysymykseni liittyy Afrikkaan .
Afrikkaakaan ei mainita uuden Euroopan hahmottelussa , mutta siinä mainitaan kaikki muut mantereet .
Afrikassa on eniten pakolaisia maailmassa , siellä vallitsee maailman suurin köyhyys ja suurta tuhoa aiheuttava aids-epidemia .
Tiedän , että komission jäsen Nielson ja muut tekevät hyvää työtä , mutta koko komission on kiinnitettävä enemmän huomiota tähän mantereeseen myös strategisissa tavoitteissaan .
Lopuksi haluan todeta , että pidän myönteisenä komission julkilausumaa ja sitä , että siinä sanotaan ensimmäistä kertaa , että EU on valmis ryhtymään yksipuolisesti toimiin , jotta kehitysmailla olisi paremmat mahdollisuudet päästä markkinoillemme .
Kysymykseni on : milloin nämä toimet aloitetaan ?
Arvoisa puhemies , arvoisa komission puheenjohtaja , hyvät kollegat , meillä on edessämme asiakirja , joka on Euroopan tulevaisuuden ja kohtalon kannalta keskeinen .
Ennen kaikkea siihen vaikuttaa suoraan kaksi toisiinsa lujasti sidoksissa olevaa seikkaa : rauha ja vakaus Euroopassa ja Euroopan ulkopuolella .
Näiden tavoitteiden saavuttaminen on ensisijaisen tärkeää .
Me kaikki olemme jo kauan yhtyneet tähän ajatukseen , mutta meidän on myös selkeästi todettava , ettei tällaisia tavoitteita voida saavuttaa ilman laajentumista , vaikka siitä aiheutuisikin kustannuksia .
Meidän on tänään valittava , haluammeko seuraavina vuosikymmeninä sellaisen Euroopan , joka on hieman vähemmän vauras mutta joka edustaa rauhan ja sivilisaation majakkaa koko planeetalle , vai äveriäämmän Euroopan , jolla ei ole sanomaa .
Nämä tavoitteet ovat kuitenkin saavutettavissa vain , jos vuoden kuluessa päättyvä hallitustenvälinen konferenssi saa aikaan perusluonteisen uudistuksen , jossa komissiolle annetaan asianmukaista ja todellista valtaa , sillä se ei enää voi olla pelkästään neuvoston päätösten tai parlamentin yhteispäätösten toteuttaja , vaan sen roolin on oltava todellinen Euroopan hallituksen rooli .
Parlamentin pitäisi ensimmäisenä kannattaa tätä uudistusta , mikäli se tahtoo todella laajentaa omaa rooliaan eurooppalaisten tahdon ilmaisijana ja saada sellaisen keskeisen aseman , joka on ominainen todella demokraattiselle ja voimakkaasti yhdentyneelle unionille .
Komission voidaan sitä paitsi katsoa olevan vastuussa toimistaan vain suhteessa sille annettuun todelliseen toimintavaltaan .
Ilman näitä hahmoteltuja näköaloja Eurooppa saattaa joutua kiedotuksi historiaan ilman tulevaisuutta .
Arvoisa puhemies , arvoisa komission puheenjohtaja , voimme olla iloisia ilmoitettujen tavoitteiden kokonaispyrkimyksestä , tavoitteiden , jotka vastaavat niitä haasteita , jotka Euroopan on voitettava .
Panen merkille , että pidätte Berliinin muurin sortumista vuosisadan lopun olennaisena seikkana .
Tämän tapahtuman on toimittava laajentumisen pohjana .
Haluan puhua mieluummin yhdistymisestä kuin käyttää tätä sanaa " laajentuminen " .
Sillä on minusta paljon vahvempi poliittinen merkitys .
Omaksutte ajatuksen toimienne keskittämisestä tärkeimpiin tehtäviin , ja tämä kuuluu uudistuksenne tavoitteisiin .
Kyse on pääasiassa toissijaisuusperiaatteen soveltamisesta .
Tämän periaatteen selkeä soveltaminen voi vain vahvistaa toteutettavia toimia ja antaa kansalaisille selkeän kuvan jokaisesta toimivallan tasosta .
Tämän sanominen , puheenjohtaja Prodi , on kuitenkin toista kuin sen tekeminen !
Teidän on siis vastustettava jokaisen toimielimen yleistä taipumusta pyrkiä lisäämään valtaansa .
Teen arvioni siis toimienne perusteella .
Sillä välin kannatan ja edistän tätä tiedonannossanne selvästi ilmaistua pyrkimystä .
Tiedonannossanne on kuitenkin kaksi olennaista kohtaa : yhteisön oikeuden yksinkertaistaminen ja soveltaminen .
Tuomioistuimessa pantiin vuonna 1998 vireille 123 kannetta yhteisön oikeuden soveltamatta jättämisestä tai sen kansallisen lainsäädännön osaksi saattamisen laiminlyönnistä , ja 25 prosenttia ympäristöalan direktiiveistä on jätetty soveltamatta tai niitä ei ole saatettu kansallisen lainsäädännön osaksi .
Viime päivien tapahtumat osoittavat meille , kuinka välttämätöntä on soveltaa yhteisön oikeutta .
Se ei saa jäädä soveltamatta siksi , että se on liian monimutkaista tai liian pikkumaista .
Unioni ei saa kaatua tähän vastoinkäymiseen , ja pahoittelen tämänkin asian osalta sitä , ettei tiedonantonne ole yksityiskohtaisempi .
Olette realistisia siinä , ettei hyvinvointivaltio kykene enää tarjoamaan kunnollisia ratkaisuja kohtaamiimme ongelmiin ja muun muassa työttömyyteen .
Pahoittelen kuitenkin sitä , ettei tiedonannossanne esitetä selvää valinnan mahdollisuutta .
Siinä olisi pitänyt korostaa kaiken sosiaaliluukkupolitiikan hylkäämistä ja tähdentää päinvastoin aloitteellisuutta ja vastuullisuutta .
Ette korosta väestömme ikääntymistä , joka vaikuttaa perusteellisesti yhteiskuntamme rakenteeseen paitsi taloudellisesti myös kansanterveyden osalta .
Kyse on itse asiassa hiljaisesta vallankumouksesta , ja odotin tässä mielessä tiedonannoltanne enemmän .
Painotatte lopuksi , että eurooppalainen tutkimus on tulevaisuutemme kannalta erittäin merkittävässä osassa .
Kuitenkaan ette osoita meille keinoja , joita haluaisitte toteuttaa .
Eettiset periaatteet ovat myös keskeisellä sijalla tässä tutkimuksessa .
Tiedonannossanne ei sanota niistä mitään .
Arvoisa puheenjohtaja , haluatte valistaa kansalaisia paremmin .
Vahvistakaa ensin suhdettanne parlamenttiin : me edustamme näitä kansalaisia .
Arvoisa puhemies , hyvät kollegat , on mahdotonta yhtyä viisivuotisen ohjelman ja vuoden 2000 ohjelman yleisiin suuntaviivoihin , joita puheenjohtaja Prodi tänä aamuna niin innostuneesti esitti .
Näissä kahdessa asiakirjassa on voimakkaasti painotettu sitä , että on välttämätöntä määrittää uusia tapoja ohjata Euroopan asioita ja ottaa tämän tavoitteen saavuttamiseksi käyttöön uusi komission toimintasuunnitelma , määrittää seikat , jotka ovat kaikkein keskeisimpiä täystyöllisyyden tavoitteen saavuttamiseksi , koordinoimalla tehokkaammin valtioiden talous- ja sosiaalipolitiikkoja ja - tahtoisin korostaa tätä - ennen kaikkea niiden kansakuntien osalta , jotka ovat liittyneet talous- ja rahaliittoon ja joiden on kyettävä tarjoamaan ensimmäinen esimerkki tiiviimmästä yhteistyöstä .
Tässä asiassa aion vain korostaa muun muassa niiden kolmen valinnan merkitystä , joiden pitäisi komission toimintasuunnitelman lisäksi rohkaista myös unionin hallituksia niiden laatiessa toimintaohjelmiaan , unionin toimintaa , seuraavien kuukausien aikana .
Ensinnäkin yhtenäisen kuljetus- ja energia-alan palvelujen verkon luomiseen tähtäävien yhteisten suunnitelmien edistäminen ja osallistuminen niiden määrittämiseen Euroopan investointipankin tuella .
Toiseksi on sovellettava sitovia parametrejä työllisyyteen liittyvien toimintaohjelmien laatimisessa , yksittäisissä valtioissa toteutettavien investointien määrittämisessä ja ensiarvoisen tärkeillä tutkimuksen , innovaation ja inhimillisen tekijän arvostamisen aloilla yhteisön ohjelmissa .
Katson , että tällaiset parametrit - erityisesti luonteeltaan laadulliset kriteerit , jotka ovat tulosta jatkuvaan koulutukseen , ammatillisen pätevyyden lisäämiseen , soveltuvuuteen ja vanhimpien työntekijöiden uudelleenkoulutukseen tehdyistä investoinneista , ovat keskipitkän aikavälin vaikutustensa vuoksi huomattavasti tärkeämpiä ja huomionarvoisempia kuin pelkkien uutta työllisyyttä tai työllisyyden vähentymistä koskevien vuosittaisten määrällisten tavoitteiden muotoilu .
Mikäli , kuten myös puheenjohtajavaltio Portugalin ohjelmassa korostetaan , komissio voisi lisäksi myös edistää yhdenmukaista sosiaalista strategiaa ja tiedon lisäämiseen keskittyvän sosiaalisen vuoropuhelun uutta vaihetta , lyhyesti sanottuna työllistämisstrategian ja sen sääntöjen määrittämistä , tämä tekisi mahdolliseksi edistymisen kohti työntekijöiden toiminnan mahdollisuutta rakennemuutoksen ja työpaikkojen uudelleenjärjestämisen valistuneessa ja yksimielisyyteen perustuvassa hallinnassa .
Kolmanneksi en usko , että väestön vanhenemisesta johtuva aktiivisten kansalaisten lukumäärän väheneminen olisi Euroopan unionille ehdottoman kohtalokasta , ei vain siksi , että naisten työssäkäynti ja maahanmuutto tarjoavat liikkumavaraa vaan siksi , että on päättäväisesti pyrittävä kääntämään yleinen varhaisen eläkkeelle jäämisen ja ennenaikaisen työelämästä poistumisen suuntaus , ei tietenkään suuntaamalla sosiaalisten suojaverkkojen koordinoitua uudistusta tulevien eläkkeiden huomattavaan alentamiseen vaan kohti elinajanodotteen pitenemisen aktiivista hyödyntämistä , kohti työelämässä vietetyn ajan pidentämistä .
Arvoisa puhemies , arvoisa komission puheenjohtaja , hyvät jäsenet .
Puheenjohtaja Prodi , olette hyvin uudistushaluinen ja hyvin kunnianhimoinen .
Suhtaudumme myönteisesti teihin ja kunnianhimoonne .
Sitä tarvitaankin siinä valtavassa tehtävässä , joka teillä on edessänne .
Jotta kaikki nämä uudistukset voitaisiin toteuttaa ja jotta vuoden 2001 lainsäädäntöohjelmaa voitaisiin viedä eteenpäin , on kuitenkin tärkeää olla hyvin varma paitsi uudistajan omista voimavaroista myös muiden mielipiteistä .
Sanotte , ettette epäröi tulla parlamenttiin pyytämään komissiolle lisämäärärahoja , mutta komission täytyy tiedostaa , miten niukat taloudelliset resurssit meillä on .
Käytettävissämme on 1,27 prosenttia yhteisön BKT : stä .
Ei euroakaan enempää eikä vähempää .
Me emme epää teiltä uusia määrärahoja , vaan teidän pitäisi kysyä niistä neuvostolta .
Rahoitusnäkymämme ovat millimetrintarkat .
Jotta voisimme rahoittaa vakautussuunnitelmanne Balkanilla , on neuvoteltava merkittävä muutos menoluokkaan 4 , ja muistatte varmaan , miten suuria vaikeuksia meillä oli hyväksyessämme vuoden 2000 talousarviota .
Muistutan teille , että tämä poliittinen ryhmä , PPE-DE-ryhmä , ei halua rahoittaa uusia poliittisia aloitteita uhraamalla nykyisiä aloitteita .
Euroopan parlamentin ja sen jäsenten täytyy osoittaa poliittiset painopistealueet .
Älkää kuvitelko hetkeäkään , että ehdottamanne talousarviouudistus peittäisi alleen yhteisön rahoitusjärjestelmän rajoitukset .
On hyvä , että me kaikki pyrimme yhteisymmärryksessä järkeistämään talousarviota , mutta tiedostakaa se , että resurssien riittämättömyys , rahoituksellisen itsemääräämisoikeuden puuttuminen ja talousarvion huono täytäntöönpano ovat edelleen kysymyksiä , jotka täytyy ratkaista pikaisesti .
Kysymmekin : onko komissiolla poliittista tahtoa niiden ratkaisemiseksi ?
Arvoisa puhemies , komission tiedonanto on hyvin kirjoitettu , mutta se on riittävän epämääräinen , jotta kaikenlaiset tulkinnat olisivat mahdollisia .
Sanoille on nimittäin annettava niiden todellinen poliittinen merkitys .
Sosialistit taputtavat komissiolle , kun tämä haluaa taistella yhteiskunnallista syrjäytymistä ja köyhyyttä vastaan .
Mutta kuinka täyttää poliittisen retoriikan ja todellisuuden välinen kuilu ?
Mitä komissio tarkoittaa asettaessaan tavoitteekseen toteuttaa uudistuksia työmarkkinoilla ?
Joustavuuden , epävarmuuden ja määräaikaisten työsopimusten lisääntymistäkö ?
Jokainen tietää , että elämänlaatu , täystyöllisyys ja paremmat työpaikat riippuvat kestävästä talouskasvusta .
Unioni tyytyy nykyisin pelkkään vakauspolitiikkaan , joka on tosin tarpeellista muttei riittävää .
Me sosialistit toivomme eurooppalaista vakaus- ja työllisyyssopimusta .
Tällaisen politiikan ainekset ovat tunnetusti seuraavat : julkisten ja yksityisten investointien elvyttäminen , lisäinvestoinnit tutkimukseen , investoinnit opetukseen ja koulutukseen sekä yrittäjyyteen kannustaminen .
Tässä mielessä on suhtauduttava myönteisesti e-Europe-aloitteeseen .
Uuden teknologian maailman suurimpana vaarana on yhä se , että tiedonsaannin helppous riippuu henkilön varallisuudesta .
Kuilut , joka syvenevät vähän kaikkialla , ovat aikakautemme suurin ongelma .
Rahoitusmarkkinoilla vallitsee yhtäältä yltäkylläisyys ja rikkaus lisääntyy räjähdysmäisesti , kun samaan aikaan panemme toisaalta merkille , että syrjäytyminen lisääntyy .
Työntekijöiltä vaaditaan joustavuutta , innovatiivisuutta ja tuottavuuden parantamista , mutta tämän tuottavuuden tuotto hyödyttää yhä enemmän pelkästään osakkeenomistajia .
Keskuspankki pysyy hyvin vaiteliaana rahatalousvarojen ylenpalttisesta tuotosta muttei unohda koskaan muistuttaa siitä , että kaikkien palkankorotusten olisi pysyttävä tuottavuuden kasvua pienempinä .
Miten selittää työntekijöille , jotka joutuvat maailmanlaajuisen monopolipelin aiheuttaman rationalisoinnin uhreiksi , että heidän on oltava valmiita vaihtamaan ammattia useita kertoja työelämänsä aikana , samalla kun suuryritysten johtajat , yritysvaltauksen pokeripelissä hävittyään irtisanoutuvat 30 miljoonan euron suuruisine vahingonkorvauksineen ?
Meille on jo vuosia toisteltu , että talouselämä on vapautettava .
Todistamme vapautetuilla toimialoilla fuusioiden ja yritysostojen tulvaa , joka johtaa väistämättä monopolistisiin tilanteisiin .
Kaikki nämä pörssitaistelut rakentuvat pelkkään ennakointiin siitä , että voitot lisääntyvät 15 prosenttia , 20 prosenttia tai 25 prosenttia eli kyse on määristä , jotka ovat pitkällä aikavälillä epärealistisia .
Rahatalousvarojen ja kiinteistöjen hintojen hillitön nousu merkitsee sitä , että myös riskit lisääntyvät .
Inflaatio ei ole suurin riski , joka meitä uhkaa keskipitkällä aikavälillä , vaan deflaatio , joka aiheutuu kansainvälisillä rahoitusmarkkinoilla olevien spekulatiivisten kuplien puhkeamisesta .
Arvoisa puhemies , päätän puheenvuoroni sanomalla , että seuraavat viisi vuotta ovat ratkaisevia .
Globalisaatio edellyttää uusia sääntöjä , tarvitaan investointeja reaalitalouteen ja ihmisiin , ja valtioiden ja komission on varmistettava " näkyvällä kädellään " , että markkinataloudella on sosiaalinen ulottuvuus .
Arvoisa puhemies , arvoisa komission puheenjohtaja , arvoisat komission jäsenet , hyvät kollegat , tässä strategia-asiakirjassa on minun nähdäkseni kaksi selkeää heikkoutta .
Uuden talous- ja sosiaalipoliittisen ohjelman laatimisesta ei ole hyötyä , jos vanhaa ei ole viety loppuun asti .
Puhun liikennepolitiikasta tai aluepolitiikasta .
Teillä on molemmilla aloilla erinomaiset komission jäsenet , kollega Palacio ja kollega Barnier , ja silti te panette näihin aloihin liian vähän painoa strategia-asiakirjassanne .
Miksi sanon tämän ?
Jos tarkastelette liikennepolitiikkaa , on ratkaisevaa , että se muotoillaan Euroopan unionissa taloudellisesti ja ympäristöpoliittisesti järkevästi ja ennen muiden valtioiden liittymistä unioniin .
Olisin kiitollinen , jos komission puheenjohtaja kuuntelisi minua , mutta sehän ei ole välttämätöntä .
Annan teille kolme esimerkkiä liikennepolitiikasta .
Ensinnäkin : me tarvitsemme järkevää vapauttamista rautatiesektorilla , sillä me haluamme siirtää tavarakuljetukset maanteiltä rautateille .
Se on taloudellisesti ja ympäristöpoliittisesti mielekästä .
Ilman vapauttamista emme pääse eteenpäin järkevässä liikennepolitiikassa .
Tämä koskee myös eurooppalaista lentoturvallisuutta .
Kansalaiset eivät ymmärrä sitä , että me vapautamme lentoliikenteen , mutta jätämme sen ennalleen taivaalla 15 : ssä eri sektorissa , joita valvotaan kansallisesti , jotka aiheuttavat taloudellista haittaa lentoyhtiöille ja saastuttavat ympäristöä .
Tältä osin teillä on vielä työstämistä esityslistassanne .
Arvoisa komission jäsen , aluepolitiikka esiintyy aivan liian harvoin asiakirjassanne .
EU : n sosiaalinen ja taloudellinen yksituumaisuus on yksi tämän yhteisön ratkaiseva tehtävä .
Jos me emme täytä sitä , epäsuotuisten alueiden kansalaiset alkavat myös pelätä laajentumista .
Meidän on tehtävä heille selväksi , että käytämme seuraavat viisi vuotta lähentääksemme heitä rikkaisiin alueisiin tukemalla epäsuotuisia alueita ja myöntämällä tähän järkevät määrärahat .
Silloin he ovat myös valmiita todellakin hyväksymään laajentumisen ja osallistumaan siihen .
Arvoisa komission puheenjohtaja , jos me emme onnistu luomaan rikkaiden ja köyhien alueiden välille harjaantunutta solidaarisuutta , tästä unionista tulee köyhempi , eikä se saa väestön kannatusta !
Arvoisa puhemies , arvoisa komission puheenjohtaja , arvoisat komission jäsenet , hyvät kollegat , uusia ohjelmia laadittaessa emme saa unohtaa aiempia ohjelmia , jotka ovat täytäntöönpanovaiheessa .
Tästä näkökulmasta on hyödyllistä , että komission työohjelmassa palataan Agenda 2000 -ohjelman kysymyksiin , yhteiseen maatalouspolitiikkaan , johon sisältyy myös kalastus , ja toiseksi rakennerahastojen toimintaan .
Arvoisa komission puheenjohtaja , toivoakseni tämä tarkoittaa sitä , että tällä hetkellä käynnissä oleva komission uudelleenorganisointi ei haittaa Agenda 2000 : ta varten luotua valvonta- ja täytäntöönpanomekanismia .
Agenda 2000 : n kysymykset ovat tietenkin sellaisia , jotka liittyvät teidän kolmanteen ja neljänteen strategiseen tavoitteeseenne , taloudelliseen ja sosiaaliseen esityslistaan ja korkeampaan elämänlaatuun .
Teksteistänne ei kuitenkaan käy ilmi , missä määrin suuret ja korkealentoiset tavoitteet ovat ristiriidassa niiden välineiden kanssa , jotka komissio aikoo aktivoida .
Enkä välttämättä tarkoita taloudellisia välineitä .
Loppujen lopuksi Agenda 2000 : n täytäntöönpanossa maatalousalalla ei välttämättä tarvita lisää taloudellisia välineitä .
Pitää myös säästää .
Kyseessä ovat kuitenkin analyyttiset välineet ; henkisen pääoman sijoittaminen näihin kysymyksiin .
On välttämätöntä , että saavutetaan kaksi tavoitetta : on turvattava Euroopan monimuotoinen malli maataloudessa , ja tämän pitää tapahtua tavalla , joka helpottaa maataloustuotteiden maailmankauppaa ja suosii ennen kaikkea kehitysmaita .
Näitä kahta tavoitetta ei ole helppo sovittaa yhteen .
Ratkaisua ei löydy helposti .
Nämä kaksi tavoitetta ovat mahdollisesti ristiriidassa keskenään , ei ole olemassa mitään , mikä osoittaisi , että komissio olisi pannut merkille tämän ristiriidan ja että se aikoisi puuttua siihen .
Arvoisa komission puheenjohtaja , mitä tulee esityslistan toiseen puoleen eli koheesioon ja alueelliseen kehitykseen , voimme varmastikin esittää suuria saavutuksia , mutta on vielä jälkeenjääneitä alueita , erityisesti saaristoalueita , joihin pitäisi kiinnittää enemmän huomiota .
Kalastuksen osalta sanoisin , että ohjelmassanne ei missään kohdassa sanota , että ryöstökalastuksesta , joka on hävittänyt jopa kokonaisia kalalajeja , pitäisi päästä tulevaisuudessa jonkinlaiseen lopputulokseen .
Näihin asioihin pitäisi ehkä kiinnittää enemmän huomiota , ja tarvitaan enemmän esprit de finesse ( syvällisyyttä ) .
Arvoisa puhemies , haluan aloittaa painottamalla varovaisuutta , jota monet kollegat ovat korostaneet täällä puhuessaan tästä viisivuotissuunnitelmasta .
Kun asetamme erittäin kunnianhimoisia pitkän aikavälin tavoitteita , emme saa sivuuttaa nykyhetkeä .
Ryhmäni johtaja Poettering toi sen hyvin painokkaasti esille aloituspuheenvuorossaan .
Unioni ei saa omaksua itselleen useita uusia toimintoja , ellei sen perustana ole menestyksekästä Euroopan taloutta .
Tuon perustan muodostavat selvästikin yhtenäismarkkinat .
Miten voimakkaat yhtenäismarkkinat sitten tällä hetkellä ovat ?
Haluan muistuttaa puheenjohtaja Prodille ja niille hänen kollegoilleen , jotka ovat vielä läsnä , komission toteuttaman 3 000 eurooppalaista yritystä kattaneen kyselyn tuloksista .
Lähes 40 prosentille kyselyyn osallistuneista yrityksistä aiheutuu yhä lisäkustannuksia siitä , että ne tekevät tuotteistaan tai palveluistaan kansallisten ohjeiden mukaisia .
Tämä on komission oman kyselyn tulos .
Nämä ovat klassisia oireita kansallisten hallitusten luomista esteistä - byrokraattinen paperisota estää markkinoille pääsyn .
Komission ohjelmassa suhtaudutaan kiusallisen omahyväisesti sisämarkkinoiden loppuunsaattamiseen .
Meidän täytyy jatkaa painostusta kaikilla alueilla poistamalla lisää esteitä , painostamalla tehokkaammin niitä jäsenvaltioita , jotka eivät pane täytäntöön yhtenäismarkkinatoimia , ja ilman muuta ulottaa yhtenäismarkkinat uusille tärkeille alueille , kuten rahoituspalveluihin .
Vain jos meillä on yhtenäismarkkinoiden muodostama vahva perusta , voimme toteuttaa onnistuneesti laajentumisen asialistan .
Laajentunut Eurooppa täytyy rakentaa unionin nykyisten vahvuuksien varaan .
Koko laajentuneen unionin kattavat yhtenäismarkkinat tulevat olemaan valtava saavutus .
Lopetan sanomalla kaikkien konservatiivikollegojeni puolesta - ja olemme parlamentin toiseksi suurin kansallinen valtuuskunta - , että annamme täyden tukemme komissiolle ja puheenjohtaja Prodille tässä historiallisessa tehtävässä .
Arvoisa puhemies , arvoisa komission puheenjohtaja , hyvät kollegat , antaessamme teille luottamuslauseen sovimme samalla kanssanne tämänpäiväisestä tapaamisesta .
Juuri tänään pääsemme varsinaiseen asiaan , koska juuri tänään otamme kantaa ohjelmaanne .
Sallittehan , että keskityn puheenvuorossani siihen , mitä te kutsuitte täällä meille pitämässänne puheessa asioiden uudeksi ohjaustavaksi .
Pidätte sitä välineenä , jolla tehdään sovinto kansalaisten kanssa .
Minusta näyttää kuitenkin siltä , että tämä asioiden uusi ohjaustapa on vain yksinkertaisesti ilmaisu , joka tarkoittaa toimielinten toimintaa ja julkisviranomaistemme toimintaa , jos olemme yhtä mieltä siitä , että Euroopan unionia on pidettävä julkisviranomaisena .
Toimivallan jakaminen unionin toimielinten , jäsenvaltioiden sekä alue- ja paikallisviranomaisten välillä on erittäin hyvä asia .
Mutta juuri näinkö me todellakin teemme sovinnon kansalaisten ja Euroopan rakentamisen välillä ?
Juuri näinkö me todellakin vastaamme peruskysymyksiin , joita ei ole niinkään " kuka tekee mitä ? " vaan pikemminkin " mitä teemme yhdessä ? "
Juuri tämä nimittäin aiheuttaa hämminkiä maanmiestemme keskuudessa .
Mainitsitte puheenvuorossanne meitä odottavat haasteet , joita ovat globalisaatio ja laajentuminen sekä lisäksi yhteiskuntamallimme tulevaisuus .
Juuri tämän vuoksi ryhmäni korostaa niin paljon perusoikeuskirjaluonnosta , sillä kirjasimme työaikatauluumme tämän perusoikeuskirjan laatimisen juuri sen vuoksi , että elämme mielestämme historiallista hetkeä , koska unionimme on määritettävä uudelleen ne arvot , joiden ympärille unioni on rakentunut nykyisten rajojensa sisällä , mutta hetki on historiallinen myös tulevien laajentumisten kannalta , sillä toivomme niitä , mutta emme minkälaisten ehtojen vallitessa tahansa .
Maanmiehemme odottavat meiltä , että jatkamme Euroopan rakentamista , mutta he eivät halua minkälaista Eurooppaa tahansa .
He eivät odota meiltä sitä , että mukaudumme globalisaatioon , vaan että kykenisimme järjestämään tätä globalisaatiota yhteiskuntamallimme pohjalta .
Minun on tässä mielessä sanottava teille , että kun ryhdytte rakentamaan poliittista unionia ja me kannatamme tätä poliittista unionia , teidän on siinä onnistuaksenne nojauduttava yhteiskuntamalliimme , omaleimaisuuteemme ja kykyymme säännellä paremmin tämän maailman asioita .
Arvoisa puhemies , arvoisa komission puheenjohtaja , arvoisat komission jäsenet , hyvät kollegat , saanen aloittaa puheeni sitaatilla : " Komissio jatkaa Euroopan perusoikeuskirjan valmistelua ja tekee ehdotuksensa tavoitteellisesta ohjelmasta .
Komissio aikoo ehdottaa erityisesti todellisen turvapaikka- ja maahanmuuttopolitiikan kehittämistä ja toivoo voivansa vahvistaa oikeudellista avunantoa ja yhteistyötä kehittämällä tehokkaan toimintatavan rikollisuuden kaikkia muotoja vastaan . "
Tämä on komission koko ohjelma viideksi seuraavaksi vuodeksi aiheesta sisäinen turvallisuus , vapaudet , kansalaisten oikeudet ja oikeudellinen yhteistyö .
Tämä suppea asiakirja on farssi !
Se on farssi , koska me tunnemme ja arvostamme komission jäsen Vitorinon työtä ja koska se , mitä tässä määrätään asiakirjan muodossa , on siten räikeässä ristiriidassa tosiasiallisen tilanteen kanssa .
Tällainen asiakirja ei ole ensinkään tulostaulun perusta .
Sitä kehuttiin ja juhlittiin suurena saavutuksena , mutta minä olen sitä mieltä , että me tarvitsemme tulostaulun perustan .
Me parlamenttina haluamme keskustella vakavasti tämän politiikan alueen tulevasta kehityksestä ohjelman pohjalta .
Me odotamme nimenomaan turvapaikkamenettelyä koskevia vähimmäisnormeja , jotta voimme antaa pakolaisille apua nopeasti mutta jotta voimme luoda samoin selvyyttä niille , jotka eivät ole pakomatkalla .
Me haluamme välineitä väärinkäytösten ehkäisemiseksi .
Me haluamme yhteisön maahanmuuttopolitiikan kehittämistä , johon kuuluu tietysti myös jäsenvaltioiden yhdentymisvalmius , ja me tarvitsemme esimerkiksi Europolin operatiivisten tehtävien laajentamista , jotta voimme ryhtyä tältä osin hyvin konkreettisesti toimiin järjestäytyneen rikollisuuden torjumiseksi .
Me keskustelemme vakavasti ja hyvin pontevasti näistä tehtävistä ja odotamme sitä myös komissiolta , vaikka kyse onkin vain asiakirjojen esittämisestä !
Arvoisa puhemies , arvoisa komission puheenjohtaja , arvoisat komission jäsenet , hyvät kollegat , käytän puheenvuoron käsitelläkseni Maailman kauppajärjestöä ; tästä aihepiiristähän on komission asiakirjojen ja sosialistiryhmän kannan välillä olemassa yhtäläisiä näkemyksiä , mikä taas ei päde muilla sektoreilla , kuten jo sanoin .
Näkemykset ovat yhtäläisiä , koska me puollamme kauppatavarain vaihtoa koko maailman tasolla , joskin puollamme tätä vaihtoa suosimalla ennen kaikkea yhteisten normien luomista , yhteisiä sääntöjä , joilla tätä maailmankauppaa voidaan säännellä yhden päämäärän saavuttamiseksi : tämän kaupankäynnin olisi palveltava kehitystä ja ennen kaikkea sopusointuista kehitystä , jossa kansalaisarvot eivät olisi vain maailman dynaamisimpien ja kilpailukykyisimpien alueiden yksinoikeus .
Toisaalta miten me havaitsemme näiden periaatteiden toteutuneen ?
Maailman kauppajärjestön tasolla tämä sääntely ja nämä normit ovat johtaneet kauppatavarain vaihdon määrän kasvuun , toisin sanoen vaurauden kasvuun , mutta tarkastellessamme tämän vaurauden jakautumisen mittareita meidän on valitettavasti todettava , että kaupparyhmittymien ja maailman rikkaimpien maiden sekä maailman köyhimpien ja alikehittyneimpien maiden välinen kuilu syvenee syvenemistään .
Tämän vuoksi lienee oikeutettua ja välttämätöntä kysyä itseltään : mihin tarkoitukseen nykyisiä yhteisiä normeja ja sääntöjä tarvitaan ?
Mihin tarvitaan tällaisenaan nykyistä neuvottelutoimintaa ja Maailman kauppajärjestön nykyistä toimintaa , jos se yhtäältä lisää kauppatavarain vaihtoa , mutta saa samalla aikaan toimintahäiriöitä ja ennen kaikkea laajentaa tätä rikkaiden ja köyhien maiden välistä kuilua ?
Tästä syystä olemme sanoneet , että puollamme komission strategiaa , jota se on täällä ilmoittanut noudattavansa Seattlen neuvotteluissa ja siitä eteenpäin .
Puollamme ennen kaikkea tätä strategista näkemystä , mutta nyt tarvitaan rohkeutta ja uskallusta .
Yhtäältä siksi , että vaadittaisiin lujasti yhteiskunnallisten oikeuksien , ympäristöoikeuksien ja kuluttajasuojelun kytkemistä mukaan näihin välittömiin neuvotteluihin .
Mutta ennen kaikkea siksi , että meillä olisi kunnianhimoinen ja rohkea pitkän aikavälin näkemys uudistamisesta , ei ainoastaan WTO : n vaan myös ILOn , Yhdistyneiden Kansakuntien ja ennen kaikkea rahoituslaitosten , tarkemmin sanoen IMF : n ja Maailmanpankin uudistamisesta .
Meidän ei tule katsella globalisaatiota osittaisena ilmiönä , vaan meillä on oltava rohkeutta nähdä asia yleismaailmallisemmalta kannalta , jotta vauraus ei itse asiassa hyödyttäisi vain kehittyneempiä maita ja kaupparyhmittymiä , vaan edistystä ja sopusointuista kehitystä tapahtuisi maailman kaikilla alueilla .
Arvoisa puhemies , minäkin kiitän komissiota siitä , että se teki aloitteen ja esitteli meille kertomuksen strategisista tavoitteistaan seuraavaksi viisivuotiskaudeksi , vaikka toivonkin , että se pyrkisi myöhemmissä asiakirjoissa välttämään ylimalkaisia ja epämääräisiä ilmauksia , joita tänään käsittelemässämme tekstissä on liikaa .
Arvoisa puhemies , olen kuitenkin jälleen kerran huutavan ääni korvessa , koska asiakirjassa ei mainita kalastuspolitiikkaa .
On todellakin hämmästyttävää , ettei komissio pidä yhtenä seuraavien vuosien strategisena tavoitteenaan tämän yhteisen politiikkansa uudelleentarkasteluprosessia vuonna 2002 toteutettavaa uudistusta silmällä pitäen .
Tämä uudelleentarkasteluprosessi on aivan epäilemättä kaikkein tärkein kalastusalaan vaikuttavista tapahtumista moniin vuosiin .
Näyttää kuitenkin siltä , ettei se ole tärkeä komissiolle , jonka tehtävänä on antaa neuvostolle ja parlamentille ennen vuoden 2001 loppua kertomus yhteisen kalastuspolitiikan toiminnasta viime vuosikymmenen aikana .
Neuvoston on tämän kertomuksen perusteella päätettävä yhteisen kalastuspolitiikan muuttamisesta .
Uudelleentarkasteluprosessi on itse asiassa jo alkanut monissa elimissä ja toimielimissä , kuten esimerkiksi Euroopan parlamentissa , joka laati ja hyväksyi jo vuonna 1998 mietinnön , jossa yksilöitiin kaikki yhteisen kalastuspolitiikan nykyiset ongelmat ja puutteet .
Olemme pyytäneet monta kertaa vähimmäisaikataulua tätä uudelleentarkastelua varten , emmekä ole saaneet vastausta .
Eikä alle kaksi vuotta ole pitkä aika , kun muistetaan lisäksi se , että kalastuspolitiikka on sisämarkkinasääntöjen kannalta poikkeustilanteessa ja että kyseiset poikkeukset pitäisi ratkaista uudistusprosessin yhteydessä .
Arvoisa puhemies , arvoisa komission puheenjohtaja , pyydän näin ollen , että tämä eräälle Euroopan unionin hyvin tärkeälle alalle elintärkeä aihe otettaisiin huomioon tässä strategiassa ja seuraavan viisivuotiskauden strategisissa tavoitteissa .
Arvoisa puhemies , minäkin haluaisin onnitella puheenjohtaja Prodia hänen ohjelmastaan .
Suhtaudun erityisen myönteisesti siihen , että hän tunnustaa kestävän kasvun itseään ruokkivan kehityksen : tietoyhteiskunnan laajentuvilla Euroopan markkinoilla ja lisäksi täysin toimivan yhtenäisvaluutan , joka antaa meille tilaisuuden todella edistää hyvinvointia , innovatiivisuutta , yrittäjyyttä ja - kaikkein tärkeimpänä asiana - erittäin laadukkaita ja kestäviä työpaikkoja Euroopan kansalaisille .
Esittäisin yhden huomion , en moitetta , puheenjohtaja Prodin tämänaamuisesta julkilausumasta , nimittäin sen , että se oli hieman heikko talouspolitiikan varsinaisen sisällön osalta .
Emme saa pitää mitään itsestään selvänä Euroopan talouden rakenneuudistuksessa .
Mitä yhteiskunnallinen oikeudenmukaisuus loppujen lopuksi on , ellei siihen kuulu täystyöllisyyttä ?
Täystyöllisyys on paras keino luoda yhteiskunnallista oikeudenmukaisuutta kansalaisillemme .
Tämä on keskeinen painopistealueemme .
Suhtaudun myönteisesti pariin aloitteeseen , jotka komissio on jo antanut ja joista on meille apua : erityisesti siihen , että komission jäsen Liikanen on sitoutunut innovatiiviseen ja tietoon perustuvaan talouteen .
Kyllä vain , " e-Europe " on tulevaisuutemme , koska se auttaa meitä luomaan uutta hyvinvointia ja uusia työpaikkoja .
Suhtaudun myönteisesti komission nykyisiin ja aiempiin aloitteisiin , joilla tuetaan pieniä ja keskisuuria yrityksiä , ja haluaisin onnitella puheenjohtajavaltio Portugalia aloitteesta , joka koskee mikroyritysten peruskirjaa .
Tämä on tärkeää , ja tätä voidaan kehittää Lissabonin huippukokouksessa .
Suhtaudun myönteisesti myös komission jäsen Busquinin ajatukseen koko Euroopan unionin yhteisestä tutkimusalueesta .
Tämäkin on keino edistää entistä parempia työpaikkoja ja hyvinvointia .
Arvoisa puheenjohtaja Prodi , sanoitte yhteenvedossanne , että vapauttaminen , kilpailukyky , matala inflaatio , innovaatiot , tiede ja teknologia ovat välttämättömiä Euroopan talouden tulevan menestyksen ja työpaikkojen luomisen kannalta .
Olen kanssanne hyvin paljon samaa mieltä , mutta emme voi pitää mitään itsestään selvänä .
Meidän on tehtävä vielä enemmän , ja Lissabonin huippukokous tulee olemaan osa sitä .
Haluaisinkin näiden huomioiden myötä onnitella teitä ohjelmasta ja toivottaa sille mitä parhainta menestystä .
Arvoisa puhemies , arvoisa komission puheenjohtaja , haluaisin keskittyä kahteen näkökohtaan , joita ei ole mainittu ohjelmassanne .
Minulla on se vaikutelma , että tätä komission viiden seuraavan vuoden strategia-asiakirjaa lukee kuin Euroopan unionia koskevaa tieteellistä työtä tai periaatejulistusta .
Se ei kuitenkaan valitettavasti välitä vaikutelmaa komission todellisesta poliittisesta strategiasta .
Ryhmäni kulttuuri- ja koulutuspoliittisena puhujana olisin voinut sitä paitsi kuvitella juuri italialaiselta komission puheenjohtajalta enemmän sisältöä .
Tällä tavalla komissio ei anna Euroopalle sielua !
Tässä julkilausumassa ei nimittäin yksinkertaisesti mainita lainkaan kulttuuria ja koulutusta .
Todellisen Euroopan koulutus- ja kulttuurialueen luominen on kuitenkin välttämätöntä .
Seuraavaksi vain muutamia avainsanoja .
Puhun kulttuuriteollisuuden politiikkojen nivomisesta tähän koulutus- ja kulttuurialueeseen .
Ne luovat työpaikkoja .
Puhun kulttuurisesta läpäisyperiaatteesta kaikilla politiikan aloilla , koulutus- ja kasvatussisältöjen eurooppalaisen suuntauksen vahvistamisesta ja parantamisesta sekä koulutus- ja kasvatuspolitiikkojen yhdistämisestä Euroopassa .
Korostan elinikäistä oppimista .
Arvoisa komission puheenjohtaja , te ette puhunut myöskään Euroopan audiovisuaalisesta alueesta , ja näin uuden vuosituhannen alussa !
Panin lisäksi merkille , että te ette maininnut myöskään tiedotuspolitiikkaa ja viestintää , joissa on määrä ottaa huomioon kansalaisten tarpeet .
Olen siis sitä mieltä , että tästä ohjelmasta puuttuu erinäisiä asioita .
Todellinen eurooppalainen kansalaisuus riippuu todellisen koulutus- ja kulttuurialueen luomisesta ja näkyväksi tekemisestä .
Periaatejulistukset eivät riitä !
Me tarvitsemme sisältöjä , joita komissio toteuttaa jatkuvasti aiemmin kuvailemallani tavalla poliittisten toimien kautta .
Arvoisa puhemies , arvoisa komission puheenjohtaja Prodi , millainen olisi sitten teidän oman politiikkanne ja työohjelmanne tilinpäätös , millainen olisi sitten teidän mittapuunne , pitäisikö teidän asettautua ehdolle suoriin vaaleihin ?
Teillä on hyvä ja viehättävä ajatus siitä , että seuraavien Euroopan parlamentin vaalien tulos tai äänestysvilkkaus olisi politiikkanne ja viiden vuoden ohjelmanne tulos ja mittapuu .
Kun kuvittelen , että minun pitäisi selittää työohjelmaanne valitsijoilleni , joita näen viikoittain - en tärkeän politiikan korkeissa piireissä vaan kadulla - , kysyn , mitä minun pitäisi sitten sanoa heille ?
Arvoisa puheenjohtaja Prodi , mitä minun pitäisi sanoa , mikä siinä on uutta ?
Työohjelmassanne ei ole mitään uutta .
Te tarvitsitte viittä vuotta varten 12 sivua ja yhden vuoden työohjelmaa varten 18 sivua .
Tekeekö se minusta toiveikkaan vuoden 2000 osalta ?
Ei , sitä se ei tee !
Te toteatte vuoden 2000 työohjelmassanne jotain hyvin viisasta .
Te sanotte , että ympäristöintressit on integroitava kaikkiin muihin politiikan aloihin .
Arvoisa puheenjohtaja Prodi , oletteko tehnyt sen ja oletteko myöskin lukenut tämän vuoden työohjelmanne ?
Sitä te ette nimittäin ole tehnyt !
Te ette ole integroinut ympäristöpolitiikkaa laajentumiseen , vaikka se tulee olemaan yksi laajentumiskysymyksen keskeisimmistä ongelmakohdista .
Te ette ole integroinut sitä myöskään talouspolitiikkaan , kilpailuun tai sisämarkkinoihin .
Te ette ole tehnyt sitä missään .
Te olette liittänyt yhteen yksittäisiä lavasteita , mutta ette ole muodostanut niistä minkäänlaista kokonaisuutta .
Kun sanoitte aiemmin puheessanne , että Tonavan kaltaisen katastrofin täytyy olla syy katastrofiohjelman laatimiseen - kas , arvoisa puheenjohtaja Prodi , meidän on ryhdyttävä viimeinkin panemaan lainsäädäntöä täytäntöön ja huolehtimaan myös lainsäädännön valvonnasta .
Te kirjoitatte viiden vuoden ohjelmassanne , että ihmiset Euroopan unionissa odottavat oikeutetusti parempia elintarvikenormeja ja parempaa elintarvikelainsäädäntöä .
Arvoisa puheenjohtaja Prodi , te ette tiedä , mistä puhutte !
Euroopan unionin elintarvikelainsäädäntö on kunnianhimoisin koko maailmassa !
Se , mikä on vikana ja mitä puuttuu , on lainsäädännön täytäntöönpano jäsenvaltioissa ja sen valvonta .
Suhtautukaa vihdoinkin vakavasti komission puheenjohtajana tehtäväänne kovistaa jäsenvaltioita ja pakottaa ne hoitamaan tehtävänsä ja noudattamaan velvollisuuksiaan !
Niiden ei pidä omistautua aina vain harrastuksille vaan tehdä jokapäiväistä normaalia työtä .
Sitä me odotamme teiltä viiden seuraavan vuoden aikana ! .
( ES ) Arvoisa puhemies , arvoisa komission puheenjohtaja , hyvät jäsenet , olen parlamentin kalatalousvaliokunnan puheenjohtaja , ja te , puheenjohtaja Prodi , ette tee asioita minulle lainkaan helpoiksi .
Minun on pakko tuoda tänään julkisesti esille se , että kalastus puuttuu siitä ohjelmasta , jonka esittelitte meille tänään .
Prodin komission seuraavasta viisivuotiskaudesta - kuten toteatte juhlallisesti ensimmäisenä päätelmänänne - tulee suurten muutosten jakso .
Toivon , että mainitsemanne muutokset eivät tarkoita entistäkin pahempaa kalastuksen sivuuttamista niin kuin voisi päätellä siitä paljonpuhuvasta ja ehdottomasta hiljaisuudesta , joka sille on omistettu ohjelmassanne .
Ohjelmassanne ei ole yhtään ainoaa riviä eikä sanaa kalastuksesta tai yhteisestä kalastuspolitiikasta .
En pyydä teiltä yksityiskohtia enkä konkreettisia asioita , mutta maininta olisi kylläkin mielestäni tarpeen .
Miten voitte unohtaa yhteisen - todellakin yhteisen - politiikan , jolla on niin suuri taloudellinen , sosiaalinen ja alueellinen merkitys ja joka näin ollen vaikuttaa Euroopan taloudelliseen ja sosiaaliseen yhteenkuuluvuuteen ?
Jos mahdollista , se on sitäkin vakavampaa - kuten täällä on sanottu - , arvoisa puheenjohtaja Prodi , kun otetaan huomioon , että teidän komissionne täytyy toteuttaa niinkin suuri urakka kuin nykyisen yhteisen kalastuspolitiikan uudistus , jonka on määrä tapahtua vuonna 2002 .
Eikö komissio tee tälle uudistukselle mitään - se ei ainakaan sano mitään - myöskään vuonna 2000 ?
Minkä viestin voimme antaa Euroopan kalastajille , heidän perheilleen ja kalastusteollisuudelle , niin pyynti- kuin jalostus- ja markkinointiteollisuudellekin , sekä sille oheisteollisuudelle , joka on riippuvaista kalastuksesta niin monen eurooppalaisen ja enimmäkseen syrjäisen alueen niin monessa eurooppalaisessa satamassa , kun he vaativat oikeutetusti , että kiinnitämme päähuomiomme tähän ongelmaan ?
Mainitsette seuraavien vuosien tavoitteissa yhteisen maatalouspolitiikan , mutta ette mainitse sitä , että yhteinen kalastuspolitiikka on mukautettava sekä sisämarkkinoihin , jotta niillä ei olisi poikkeuksia - sekin on sanottu täällä - , että maailmanlaajuiseen tilanteeseen , niin sanottuun globalisaatioon .
Parlamentti on jo lausunut mielipiteensä edellisestä asiasta , ja se lausuu mielipiteensä myös jälkimmäisestä asiasta .
Puheenjohtaja Prodi , pyydänkin siksi , että mainitsisitte sen tänään vastauksessanne .
Parlamenttiryhmämme esittää sitä koskevan tarkistuksen , ja haluaisin , että antaisitte meille jonkin myönteisen viestin .
Arvoisa komission puheenjohtaja , tämä komission kriisin jälkeinen viisivuotissuunnitelma on historiallinen hetki parlamentille .
Haluaisin sosialistiryhmän nimissä keskittyä sisäisiin uudistuksiin .
Kannatamme sydämestämme ohjelmaa tällaisena kuin se on esitetty neuvotteluasiakirjassa ja tällaisena kuin se sisältyy varapuheenjohtaja Kinnockin komission nimissä esittämään ohjelmaan .
Mielestämme on todella tärkeää , että odotamme kansalaisten hyväksi varainhoidon valvontaan , henkilöstöpolitiikkaan ja nopeampaan byrokratiaan liittyvissä kysymyksissä nopeita poliittisia linjauksia ja tehokkaampaa byrokratiaa .
Samalla olemme tietoisia siitä , että tämä on valtavan suuri ohjelma ja että tulevina vuosina tapahtuvien muutosten aikana toiminnan täytyy jatkua konkreettisin tuloksin .
Alankomaiden naiset huomasivat aikoinaan , että he voivat vedota yhteisön lainsäädäntöön , koska he joutuivat huonompaan asemaan sosiaaliturvassa , ja tämä pätee nykyisin myös moniin muihin kansalaisiin .
He haluavat tuloksia .
Demokratia , avoimuus ja selkeys ovat aina sidoksissa tuloksiin .
Kansalaiset arvostavat tuloksia , ja niiden perusteella komissiota arvioidaan .
Tämä on juuri se , mitä kollega Swoboda ja myös muut kollegat sanoivat täällä : uudenaikaistamisen pelko , globalisaation , ja yksilö , joka menettää turvallisuutensa ja varmuutensa .
Tätä voidaan välttää eurooppalaisen sosiaalisen mallin avulla ja siten , että kaikilla konkreettisilla osa-alueilla saavutetaan tuloksia .
Minun lämmin puolustuspuheeni sisäisten uudistusten tukemiseksi liittyy yhtä tiiviisti konkreettisiin tuloksiin sosiaalialalla , jotta kansalaiset voisivat tunnistaa itsenä sekä täällä Euroopassa että sen ulkopuolella , koska yhdellä viidesosalla maailman kansalaisista ei ole vieläkään mahdollisuutta päästä osalliseksi perussosiaalipalveluista , kuten koulutuksesta ja terveydenhuollosta .
Meidän täytyy osoittaa solidaarisuutta juuri heitä kohtaan .
Arvoisa puhemies , arvoisa komission puheenjohtaja , hyvät parlamentin jäsenet , luin ja olen lukenut uudelleen komission asiakirjan sen strategisista tavoitteista sen toimikauden aikana .
Onnekseni asiasta on keskusteltu parlamentissa ; olen merkinnyt muistiin kompromissit , mutta myös sen , mikä on jätetty pois .
Vain hyvin pienenä sivuseikkana komissio viittaa taloudelliseen ja sosiaaliseen yhteenkuuluvuuteen , jäsenvaltioiden väliseen solidaarisuuteen ja Euroopan unionin aluepolitiikkaan .
Näin myös silloin , kun se käsittelee laajentumiskysymystä .
Liekö niin , että kehitysasteiden välisten erojen supistaminen ja siitä seuraava todellisen lähentymisen edistäminen ovat jo saavutettuja tavoitteita ?
Eivät varmasti ole !
Samaan aikaan viitataan aiheellisesti siihen , että Euroopan on hyödynnettävä kehitysmaiden solidaarisen kumppanin rooliaan ja voimistettava tätä edistäviä toimia köyhyyden torjunnassa .
Ulkoisesti komissio korostaa hyvin sitä , minkä se sitten sisällöstä jättääkin pois .
Se tapa , jolla komissio jättää yhteenkuuluvuuden käsittelemättä , vaikuttaa minusta huolestuttavalta .
Se jättää toisarvoiseen asemaan yhden perussopimusten periaatteen - taloudellisen ja sosiaalisen yhteenkuuluvuuden periaatteen - jonka on oltava Euroopan yhteisön toimielinten kaikkien politiikkojen ja toimenpiteiden kiinteä osa ; se ei tunnu tietävän , että useilla Euroopan unionin alueilla on yhä syvää jälkeenjääneisyyttä ; se unohtaa , että laajentuminen edellyttää osuvaa aluepolitiikkaa .
Ilman todellista lähentymistä on itse Euroopan unionin yhteenkuuluvuus vaarassa .
Käsillä on kuudes kausikertomus Euroopan unionin alueiden tilanteesta , joka kuuluu komission vastuualueisiin .
Siinä vahvistetaan , että verrattuna kehityksen keskitasoon , jota merkitään luvulla 100 , kymmenen " vahvimmaksi " luokiteltua aluetta saavuttavat keskiarvon 158 ja kymmenen " heikoimmaksi " mainittua jäävät 50 : een .
Tehkää siitä johtopäätöksenne .
50 : se on täsmälleen kehitystaso minun asuinseudullani Azoreilla , joka on määritelty perussopimuksissa yhdeksi syrjäisistä alueista .
Jään odottamaan komission syrjäisiä alueita koskevaa kertomusta , jonka neuvosto päätti antaa valmisteltavaksi joulukuussa 1999 .
Lopuksi haluan tuoda esiin selvästi vakaan käsitykseni siitä , että ilman taloudellista ja sosiaalista yhteenkuuluvuutta minkäänlaista yhteenkuuluvuutta ei ole olemassa , on vain hajoaminen .
Arvoisa puhemies , arvoisa komission puheenjohtaja , me tarvitsemme ja Euroopan kansalaiset tarvitsevat vahvaa komissiota , koska komissio on perussopimusten tarkoituksen ja myös kansalaisten tahdon mukaisesti Euroopan rakentamisen moottori , tämä Sisyfoksen kallionlohkare , joka meidän on jokaisen laajentumisen jälkeen aina vietävä yhdessä takaisin vuoren huipulle .
Tarvitsemme siis vahvaa komissiota , mutta sellaista komissiota , joka tukeutuu parlamenttiin , ja parlamentti on siis liittolaisenne , mutta aika hankala liittolainen , jonka viestejä on kuunneltava , ja haluaisin toimittaa tässä lyhyessä puheenvuorossa muutaman tällaisen viestin .
Arvoisa komission puheenjohtaja , olen ensinnäkin sitä mieltä , että jos kaksi edeltäjäänne omistautuivat pääasiassa sisämarkkinoiden kehittämiseen ja yhtenäisvaluutan perustamiseen , teidän tehtävänne on lähinnä kehittää niitä kaikkia kansalaisuusyhteiskunnan arvoja , jotka ovat Euroopan rakentamisessa keskeisellä sijalla .
Teidän ei pidä nimittäin keskittää huomiotanne pelkkään laajentumisasiaan , olipa se kuinka merkittävä tahansa .
On mentävä pidemmälle kohti kansalaisten ja Euroopan välistä sovintoa , ja varsinkin niiden kansalaisten , jotka joutuvat kärsimään taloudellisesta , yhteiskunnallisesta ja tulevaisuudessa varmasti myös teknologisesta kuilusta .
Tieteellisen kehityksen edistämistä ja myös uusien tekniikoiden edistämistä sekä kaikkien kansalaisten mahdollisuutta käyttää näitä tekniikoita ei varmisteta markkinoilla eikä kilpailulla , eikä markkinoilla eikä kilpailulla varmisteta sen enempää myöskään merkittävien yhteisten palvelujen terveydenhoidon , opetuksen , liikenteen , viestinnän , vedenjakelun ja ties minkä muiden palvelujen läheisyyttä ja yhteiskunnallista tehokkuutta .
Toimintaohjelmassanne ja tavoitteessanne ollaan vaitonaisia ja jopa mykkiä juuri tästä julkisten investointien välttämättömästä elvyttämisestä .
Niissä ollaan yhtä vaitonaisia ja jopa mykkiä merkittävien julkisten ja yleishyödyllisten palvelujen vahvistamisesta ja rahoittamisesta .
Arvoisa komission puheenjohtaja , tämä asia on kuitenkin ehdoton prioriteetti , jos haluatte tehdä sovinnon Euroopan ja kansalaisten välille ja toimia niin , että he valitsevat mieluummin Euroopan kuin Jörg Haiderin .
Arvoisa puhemies , komissio oli oikeassa , kun se teki elintarvikkeiden turvallisuudesta yhden ensisijaisen tehtävänsä .
Äskettäinen dioksiiniskandaali Belgiassa , sitä ennen BSE-kriisi Isossa-Britanniassa ja jatkuva kiistely geneettisesti muunnettujen elintarvikkeiden turvallisuudesta ovat osaltaan heikentäneet kuluttajien luottamusta heidän nauttimansa ruoan turvallisuuteen .
Jos komissio todellakin pystyy palauttamaan luottamuksen elintarvikkeiden tuotantoketjuun , se palauttaa samalla luottamuksen Euroopan unionin toimielimiin ja osoittaa , että se kykenee suojelemaan EU : n kansalaisten oikeuksia .
Suhtaudun näin ollen myönteisesti siihen , että elintarvikkeiden turvallisuus , kansanterveys ja kuluttajien luottamus ovat näkyvästi esillä komission työohjelmassa vuodeksi 2000 .
Olin kuitenkin pettynyt Euroopan elintarvikeviraston perustamista koskevaan ehdotukseen äskettäisessä valkoisessa kirjassa .
Nyt ehdotetaan pikemminkin jonkinlaista komission neuvoa-antavaa virastoa kuin riippumatonta elintä , jolla olisi samantapaiset päätöksenteko- ja lainsäädäntövaltuudet kuin Yhdysvaltain Food and Drug Administrationilla , joka on jo osoittanut uskottavuutensa tällä alueella .
Lisäksi tulevassa lainsäädännössä täytyy puuttua Euroopan elintarvikeviranomaisen ja kansallisten jäsenvaltioiden viranomaisten , esimerkiksi Irlannin elintarviketurvallisuusviranomaisen , yhteistoimintatapaan .
Esimerkiksi kyseinen elin tekee jo nyt hyvää työtä yhdessä Irlannin vastikään perustetun rajat ylittävän elintarviketurvallisuuselimen kanssa .
Olisi surullista , jos EU : n lainsäädännön puutteet heikentäisivät niiden pyrkimyksiä .
Pelkään , että tällaiset EU : n lainsäädännön puutteet voivat johtaa siihen , että kansalliset ja EU : n elimet kilpailevat reviiristä , vaikka niiden pitäisi tehdä työtä yhdessä eikä toisiaan vastaan .
Meidän täytyy estää se .
Arvoisa puhemies , puheenjohtaja Prodin tämänpäiväinen julkilausuma oli väistämättä melko ylimalkainen .
Tarkastelemme yksityiskohtia vuosi kerrallaan esimerkiksi tänä vuonna julkaistavassa sosiaalipoliittisessa ohjelmassa .
Tarkastelemme tätä myös sosiaali- ja työllisyyspolitiikan näkökulmasta ja teemme useita kokeita .
Tarkastelemme sitä , miten voimme luoda politiikkojen tasasivuisen kolmion yhdistämällä toisiinsa talous- , työllisyys- ja sosiaalipolitiikan .
Sosiaalipolitiikka laahaa nykyisin kaukana talous- ja työllisyyspolitiikan jäljessä .
Työllisyysstrategian osalta haluamme strategian syventämistä ja laajentamista Portugalin puheenjohtajakaudella tehtävän arvion jälkeen ja puheenjohtajavaltio Portugalin ehdottamissa puitteissa .
Sosiaalisen ulottuvuuden osalta haluamme sisämarkkinoiden syventämistä sosiaaliselta kannalta .
Markkinoiden syventämisen synnyttämä fuusioiden , yritysvaltausten ja siirtojen ryöppy merkitsee sitä , että meidän täytyy uudistaa aiemmin hyväksymiämme tiedottamis- ja kuulemisdirektiivejä ; mutta meidän täytyy lisäksi täydentää niitä uudella yleisellä tiedottamis- ja kuulemiskehyksellä sekä uudistaa yritysneuvostodirektiiviä .
Tarvitsemme myös yritysten menettelysäännöt , jotta voimme varmistaa , että yritykset todellakin toteuttavat muutokset yhdessä työntekijöiden kanssa .
Näin muutokset voidaan toteuttaa onnistuneesti , ja toivon , että komissio varmistaa sen käytännössä .
Lopuksi toivon , että nyt , kun muukalaisvihamielinen oikeisto on nostanut päätään tai elpynyt Euroopan unionissa , toimielimemme tekevät yhdessä kaikkensa toteuttaakseen käytännössä 6 artiklan käyttämällä syrjinnän torjumista koskevaa 13 artiklaa ja syrjäytymisen torjumista koskevaa 137 artiklaa .
Meidän täytyy nyt edistää tätä erittäin nopeasti .
Arvoisa puheenjohtaja Prodi , pyrkimykset ovat hyviä , mutta haluamme , että nämä pyrkimykset toteutetaan käytännössä .
Arvoisa puhemies , toivon olevan hyvä enne , että voin esittää lopuksi vielä oman näkemykseni siitä , mikä on tärkeää !
Arvoisa puheenjohtaja Prodi , te olette uudistuspyrkimyksissänne kiinnostunut toteuttamaan erityisesti tulevaan kehitykseen joustavasti mukautuvan työllisyyspolitiikan koko Euroopassa .
Juuri minun edustamalleni talouden sektorille eli kalastukselle tämä merkitsee kuitenkin muutosta .
Meidän on onnistuttava pääsemään pois suunnitelmataloudellisista tuista liberaaliin politiikkaan , joka edistää omaa vastuuta .
Meidän on alennettava suojatulleja taataksemme jalostusteollisuuden yritysten kapasiteetin tehokkaan hyödyntämisen .
Siten kyse on viime kädessä eurooppalaisen talouden kilpailukyvystä maailmanmarkkinoilla sekä jalostusteollisuuden ja syvänmeren kalastuksen tuhansien työpaikkojen säilymisestä .
Minun ei varmaankaan kuitenkaan tarvitse muistuttaa teitä yhden sellaisen talouden haaran merkityksestä , joka ei ole pelkästään kansantaloudellinen vaan myös yhteiskunnallinen tekijä ja joka ei koske vain Saksaa vaan kaikkia Euroopan rannikkoalueita kansallisten rajojen yli .
Tämä talouden haara on lisäksi yksi harvoista eurooppalaisen päätöksenteko- ja toimivallan täysin integroiduista sektoreista .
Me odotamme siksi myös tältä osin yhteispäätösoikeutta .
Sitä tullaan kannattamaan yksimielisesti .
Kalastuspolitiikan tarkistaminen on kuitenkin edessä muutamien kuukausien kuluttua eli vuoden 2000 alussa .
Siksi on jo häiritsevää , ettei tätä talouden haaraa mainita lainkaan käsiteltävänä olevassa julkilausumassa .
Toivon , että tässä on kyse väärinymmärryksestä !
Arvoisa puheenjohtaja Prodi , pyydän teitä pitämään lupauksenne ja toteuttamaan nämä asiat !
Arvoisa puhemies , monet sosialistiryhmän puhujat ovat jo yksilöineet keskeisiä alueita , joilta osin komission julkilausuma on puutteellinen .
Olemme kuitenkin myöntäneet , että komission aloite on innovatiivinen ja erittäin myönteinen .
Yksi alue , johon haluan keskittyä jo yksilöityjen alueiden lisäksi , on Euroopan kulttuurinen monimuotoisuus .
Tämän julkilausuman johdannossa todetaan elämänlaatua koskevan osion alla , että se on tärkeää .
Julkilausumassa ei kuitenkaan ole mitään , mikä viittaisi siihen , että komissio aikoo ryhtyä toimiin kulttuurisen monimuotoisuuden hyväksi .
Jos haluamme todellakin kukistaa keskuudestamme pelonlietsojat - ne , jotka janoavat valtaa kansalaisten pelkojen avulla - , meidän täytyy toden teolla ratkaista se kysymys , miten voimme elää yhdessä ja poistaa ne kielteiset stereotyypit , joita meillä on toisistamme sekä nykyisessä Euroopan unionissa että niissä maissa , jotka haluavat liittyä unioniin , ja myös niissä muun Euroopan ja maailman maissa , joiden asukkaat haluavat tulla Euroopan unionin alueelle asumaan ja tekemään työtä .
Me epäonnistumme , ellemme ratkaise näitä kysymyksiä , ellemme poista näitä kielteisiä stereotyyppejä , ellemme omaksu eri kulttuuriemme ja kieltemme parhaita puolia sekä suojele ja levitä niitä ja varmista , että haluamme todellakin monimuotoisen Euroopan .
Ne vievät voiton , jotka ovat nyt nousemassa etualalle pelkoon perustuvassa Euroopassa .
Pelkään toden teolla , että ellei komissio ymmärrä , että tämä on merkittävä osa yhteenkuuluvuuden Euroopan luomista , edistymme kyllä talouden , työllisyyden ja jopa ulko- ja turvallisuuspolitiikan rintamalla , mutta kansalaistemme pelot eivät hälvene , sillä he pelkäävät tuntematonta ja he pelkäävät niitä , joita he eivät ymmärrä .
Ellemme ryhdy toimiin tässä asiassa , me lopulta epäonnistumme . Kiitos , hyvä kollega .
Ennen kuin annan uudelleen puheenvuoron komission puheenjohtajalle , ilmoitan teille , että olen ottanut vastaan työjärjestyksen 37 artiklan mukaisesti seitsemän päätöslauselmaesitystä keskustelun päätteeksi . .
( IT ) Arvoisa puhemies , hyvät parlamentin jäsenet , kiitän teitä tästä voimakkaasta , vakavasta ja rakentavasta keskustelusta .
Tämä oli maltillinen keskustelu , jossa keskeisistä seikoista on vallinnut huomattava yksimielisyys mutta jossa on myös voimakkaasti korostettu parlamentin oikeuksia ja sitä , kuinka välttämätöntä yhteistyö parlamentin , komission ja neuvoston kesken on .
On sanottu , että esitetty asiakirja on poliittinen manifesti , johon sisältyy eräitä sisäisiä ristiriitoja .
Hyvä jäsen Hautala , te sanoitte näin , ja uskon teidän olevan melkeinpä oikeassa , sillä tämä on todellakin poliittinen manifesti .
Se ei kuitenkaan ole abstrakti poliittinen manifesti vaan poliittinen tahdonilmaus , jota me tässä Euroopan hienovaraisuutta vaativassa kehitysvaiheessa tarvitsemme .
On turhaa todeta Euroopan olevan kriisissä , ellemme kykene esittämään poliittista manifestia , keskustelemaan siitä , kiistelemään siitä , tekemään sitä koskevia johtopäätöksiä ja jatkamaan matkaa yhdessä .
Tavoitteiden ja keinojen väliset ristiriitaisuudet , joihin parlamentin jäsen Hautala aivan oikeutetusti kiinnitti huomiota , ovat tämänhetkisen eurooppalaisen todellisuuden ristiriitaisuuksia ; ristiriitoja , joiden korjaaminen ja voittaminen on meille annettu tehtävä : näin suuri on se poliittinen tehtävä , joka meillä tällä hetkellä on .
Olen tuonut nämä ristiriidat esiin kätkemättä mitään : olen tyytyväinen siihen , että ne on niin selkeästi tuotu esiin ja välillä niitä on myös erittäin päättäväisesti korostettu , ja juuri tästä syystä tahdomme muuttaa välineitä , joilla ohjaamme omaa toimintaamme , parlamentin toimintaa , minun toimintaani , kaikkien Euroopan toimielinten toimintaa ; tästä syystä toivoimme vahvaa hallitustenvälistä konferenssia ; tästä syystä Helsingissä oltiin herkässä kehitysvaiheessa .
On kirjoitettu , että olemme luopuneet pyrkimyksestä luoda voimakkaampi Eurooppa , mutta sitten kuitenkin nähtiin , että Helsingin kokouksessa onnistuimme säilyttämään kipinän , josta on nyt syntynyt pieni liekki .
Ajatelkaa - viittaan tähän , koska se tapahtui tässä samassa salissa - Ranskan tasavallan presidentin puhetta , joka koski tiiviimmän yhteistyön ongelmia ja josta kumpusi keskustelu , joka näytti jo päättyneen .
Toivon , että itsepäisyys , jolla olemme pysyneet siinä kannassa , johon päädyimme Helsingissä , palkitaan Nizzan huippukokoukseen päättyvässä hallitustenvälisessä konferenssissa .
Kaikki ovat muistuttaneet - monet puhujat , eivät ainoastaan parlamentin jäsen Poettering ja parlamentin jäsen Fiori - globalisaation ongelmasta ja niistä vaikeuksista , joita se saa aikaan elämässämme ja politiikassamme .
Komissio toivoo globalisaatiota ja pitää sitä myönteisenä , sillä se tuo vähimmäismäärän inhimillistä arvokkuutta miljardeille maailmanmarkkinoista syrjään jääneille ihmisille ; siksi , että globalisaation ansioista Kiina ja Intia ja , toistan tämän , pari miljardia ihmistä ovat heräämässä .
Toivon , että tulevaisuudessakin globalisaatiolla olisi tämä myönteinen sisältö , mutta se - ja tämä on eräs tärkeistä tehtävistämme tulevaisuudessa - aiheuttaa ongelmia köyhissä valtioissa ja ongelmia omissa valtioissamme , ongelmia , jotka meidän on kohdattava .
Se tuo ongelmia myös valtioidemme köyhimmille luokille .
Tämä on omantunnonkysymys , joka meidän on työssämme kohdattava joka päivä , sillä on selvää , että globalisaatio jakaa yhteiskuntaamme , lisää köyhyyttä , lisää monien raivoa , tuottaa palkkatasojen eroja ja jakautumista myös samankaltaisilta vaikuttavien luokkien sisällä , ja tähän meidän on keskitettävä huomiomme .
On selvää , että kun nuoret vastavalmistuneet toteavat palkkatasojen erot , jotka vaihtelevat yhdestä viiteen riippuen heidän löytämästään työpaikasta , ja kun rahoitusala tarjoaa niin monta kertaa korkeampia korvauksia niihin verrattuna , jotka työskentelevät esimerkiksi tutkimuksen parissa , tämä aiheuttaa tulevaisuuden yhteiskuntamme järjestelmää koskevia ongelmia .
Tätä meidän on harkittava tarkoin , ja rehellisesti sanoen - tällä vastaan parlamentin jäsen Trentinille - meillä ei vielä ole , tai ainakaan minulla ei vielä ole valmiina tyhjentävää vastausta näihin kysymyksiin .
Lissabonissa aloin esittää vastauksia , pyrkimällä vähentämään kokonaisen ikäluokan syrjäytymistä , toisin sanoen pyrkimällä tarjoamaan uusia kommunikaation välineitä kaikille Euroopan nuorille , yhdistämään kaikki Euroopan koulut laajassa mittakaavassa , luomalla uusia tilaisuuksia välttää sekä maantieteellistä että sosiaaliluokkien välistä syrjäytymistä Euroopassa .
Tämä on vielä vähän globalisaation hallitsemiseksi , ainakin sen seurausten ymmärtämiseksi , mutta se on voimakas vastaus , ja vastaus , joka meidän on annettava .
Viime viikkojen aikana komissio on komission jäsen Lamyn välityksellä tuonut voimakkaasti esiin vastausta myös eräisiin maailmanlaajuisiin kysymyksiin : on luotava uudelleen luottamus kolmannen maailman kasvua kohtaan , joka Seattlen kokouksen aikana vaarantui vakavasti ; on nostettava uudelleen esiin Maailman kauppajärjestön roolin merkitys sellaisen huomattavan toimintasuunnitelman myötä , jonka avulla on mahdollista kohdata globalisaation tarjoamat haasteet .
Komissio ehdotti Genevessä epätavallisen rohkeaa ja monia teidän vaatimuksianne myötäilevää lyhyen aikavälien ratkaisua .
Se on ehdottanut yksipuolista 38-40 köyhimmän valtion maksamien tullimaksujen poistamista , yksipuolisesti , kokonaan ja yleisesti ; sen on esittänyt Maailman kauppajärjestön menettelyjen uudistamista ja suurempaa avoimuutta ; se on ehdottanut , että kehitysmaille pyrittäisiin näin antamaan kehityksen ongelmia koskevia vastauksia .
Mikäli nämä toimet edistyvät lähipäivinä , komissio - kuten se on jo ennalta ilmoittanut - edistää pontevasti vuosituhannen vaihteen neuvottelukierroksen uudelleen aloittamista kesällä , toisin sanoen sen elvyttämistä .
Pyrimme parantamaan Seattlessa syntyneen haavan .
Tämä on komission suuri tehtävä ja samalla Maailman kauppajärjestön uudistamissuunnitelma , jonka puitteissa perustettaisiin myös komissio pohtimaan tätä kysymystä perinpohjaisesti , sillä näinä vuosina sitä ei ole tehty kertaakaan .
Tämä on viisivuotisen suunnitelman ensimmäinen konkreettinen vastaus , vaikka sitä ei olekaan laadittu vastaukseksi yksittäisiin kysymyksiin , vaan nimenomaan , jotta voitaisiin tuoda esiin suuret linjat , nämä tulevan toimintamme pääkohdat , seikat , joiden osalta parlamentin valvonta on ensiarvoisen tärkeää , samoin kuin parlamentin ja komission yhteistyö .
Hyvä parlamentin jäsen Cox , komission , parlamentin ja neuvoston välinen synergia on ensiarvoisen tärkeää .
On selvää , kuten olemme huomanneet ja kuten puheenvuorossani totesin , että tämä velvoittaa meidät pohtimaan uudelleen toissijaisuusperiaatteen merkitystä .
Olen kiitollinen parlamentin jäsen Poetteringille , Coxille ja muille , jotka ovat tuoneet tämän esiin .
Tämä on pilarina ohjelmassa .
Toissijaisuusperiaatetta on liian usein pidetty abstraktina , eikä sen konkreettisuutta ole ymmärretty .
Meidän on annettava toissijaisuudelle todellinen olemus ja poliittinen sielu : tämä on valkoisen kirjan tavoite , sen on palautettava Euroopan arvo ja osoitettava konkreettisia toimia , joihin on ryhdyttävä .
Hyvä jäsen Dell ' Alba , minä en halua myydä Eurooppaa pois enkä halua luopua yhteisten politiikkojen toimeenpanosta ; päinvastoin haluan vahvistaa , nopeuttaa ja parantaa päätöksentekoa ja yhteisten politiikkojen toteuttamista , mutta haluan samaan aikaan välttää sitä , että suuri määrä sellaisia epäyhtenäisiä politiikkoja , joilla itse asiassa on hyvin vähän mitään yhteistä , voisi turhaan paisuttaa sen mekanismeja .
Muistakaamme , kuinka usein olemme joutuneet naurettavaan valoon siksi , että huolehdimme täysin naurettavista asioista , jotka loukkaavat tervettä järkeä ja kansalaistemme etuja .
Komissio voi , ja sen täytyy tässä asiassa ja tämän muutoksen tapahtuessa olla todellinen johtaja , joka on vapautunut tarpeettomista taakoista ja uskottavampi siksi , että se keskittyy pääasialliseen toimintaansa , siksi , ettei se vaadi vaan luopuu tehtävistä ja vallasta , jotka eivät ole tarpeen .
Komission on oltava edistyksen myötävaikuttaja .
Kuten parlamentin jäsen Cox totesi , " enabling Europe " , mahdollistava Eurooppa eikä " including Europe " , rajoittava Eurooppa , ja sangen usein olemme toisaalta mahdollistaneet ja toisaalta rajoittaneet Toiseksi tahdon vakuuttaa , että nämä eivät ole tyhjiä toteamuksia .
Olemme jo aloittaneet työmme niiden parissa , yhdessä komission jäsen Kinnockin kanssa , ei ainoastaan komission sisäisen uudistuksen osalta vaan myös eräiden ensimmäisten yksittäisten politiikkojen rakennetta koskevien uudistusten osalta .
Voin antaa esimerkin : jos jokin politiikka on komissiolle erityisen rakas , se on kilpailupolitiikka .
Olemme siis esittäneet - ja tässä parlamentissa , tammikuussa , suuri enemmistö kannatti ajatusta - uudistussuunnitelman , joka antaa komissiolle mahdollisuuden keskittyä vakavimpien , Euroopan tasolla merkittävimpien kilpailusääntöjen loukkausten vastaiseen taisteluun , ja tällä alalla olemme toimineet laajemmassa yhteistyössä kuin kansalliset viranomaiset .
Olemme toimineet samoin elintarvikkeita koskevan valkoisen kirjan osalta .
Olen kuullut moitittavan - ja ymmärrän tämän moitteen - sitä , että se ei ole yhtä vahva kuin amerikkalainen lääkeaine- ja elintarvikevirasto .
Tietysti !
Halusin käyttää kansallisia viranomaisia , jotka jo toimivat asian parissa .
Jos olisin käyttänyt amerikkalaisen kaltaista organisaatiomallia , olisitte nyt vastustaneet sitä ja väittäneet : olette luoneet jälleen uuden Brysseliin sijoitetun keskitetyn laitoksen !
Eurooppa on tällainen : herkkä tasapaino jo olemassa olevien ja arvostettujen kansallisten rakenteiden välillä , niiden verkottuminen eurooppalaisten viranomaisten kanssa , eurooppalaisen viranomaisen olemassaolon ei pidä olla niille nöyryyttävää .
Tämä on vaikea haaste , sillä tähän mennessä sitä ei ole koskaan yritetty saavuttaa , aivan samalla tavoin kuin laajentumisen tarjoama haaste on vaikea .
Arvostan laajentumisesta vallitsevaa suurta samanmielisyyttä .
Tämänaamuisessa keskustelussa ei ole juuri lainkaan esitetty eriäviä mielipiteitä , ja arvostan sitä , sillä laajentuminen on meille päätös , joka vaatii uhrauksia ja tuo mukanaan huomattavia muutoksia meissä itsessämme .
Konkreettisen päätöksen hetkellä meidän ja teidän on oltava samanhenkisiä voidaksemme osoittaa , että laajentuminen tapahtuu , kuten olen aiemmin sanonut , liittymistä toivovien valtioiden lisäksi myös omien kansalaistemme rauhan , vaurauden ja takuiden vuoksi .
Minulla ei ole aikomustakaan edistää laajentumista , jota ei toteuteta vakavasti ja vahvasti , ja ennen kaikkea laajentumisesta ei voi - parlamentin jäsen Muscardini oli hyvin tarkkaavainen ja esitti aivan oikeanlaisen huomautuksen - seurata kahdenlaisia jäseniä : laajentumisen mahtavuus on juuri siinä , että kun jokin valtio kerran liittyy unioniin , se on samanlainen kuin kaikki muut .
Olen sanonut , että olemme vähemmistöjen muodostama kokonaisuus , vähemmistöjen unioni : tämä on Euroopan unionin omaperäinen piirre .
Laajentumiseen liittyy kuitenkin myös ankaruutta .
Minua on muistutettu ydinvoimaloiden ongelmasta ja Tonavan ongelmasta .
Viime päivien aikana olen ollut Liettuassa , Slovakiassa ja Romaniassa : kolmessa valtiossa , joilta meidän on ollut pakko vaatia ydinvoimaloiden sulkemista .
Olemme tehneet sen tietoisina niistä vaikeista ongelmista , joita paikalliselle taloudelle aiheutuu , mutta olemme selittäneet , että nämä ovat Euroopan sääntöjä , olemme selittäneet , että se on turvallisuustoimi , jota kaikkien on sovellettava nyt ja tulevaisuudessa ja jota kaikki ovat soveltaneet .
Nämä valtiot ovat ymmärtäneet , että olemme auttaneet niitä kehittymään .
Ne ovat sitoutuneet ydinvoimaloiden sulkemiseen , joka on niille valtava uhraus .
Tätä Eurooppa kuitenkin on .
Miksi uhraus tehdään ?
Jotta saavutettaisiin tavoite , joka on kaikkien yhteinen etu .
Myös Afrikan osalta meidän on mielestäni tärkeää päästä sopimukseen .
Kuulin monta Afrikkaa koskevaa kiihkeää puheenvuoroa , ja mainitsin siitä itsekin puheenvuorossani , sillä Afrikka on meidän ristimme : Afrikka on kaikkien laiminlyömä .
Muistan matkan , jonka Yhdysvaltain presidentti teki muutama vuosi sitten , matkan , joka antoi toivoa , mutta josta ei seurannut mitään .
Afrikka on pääasiassa meidän ongelmamme .
Se liittyy tietenkin aiemmin esittämääni ulkopolitiikan tarkastelun hierarkiaan : laajentumiseen liittyvä ongelma , Välimeri , Ukraina , Venäjä ja tämä Afrikan ongelma , johon kiinnitämme huomiomme .
Huippukokouksen valmistelu edistyy , mutta vaikeudet ovat suunnattomia : Afrikassa on dramaattisia eroja , ja tässäkin asiassa pyrin pienentämään niitä , pyrin sitomaan haavoja , joita parantamatta käy mahdottomaksi harjoittaa merkittävää politiikkaa , joka auttaisi epätoivon vallassa olevaa Afrikkaa .
Kehitysasioista vastaavan pääosaston task force -työryhmä tekee tiivistä yhteistyötä ulkoasioita hoitavan pääosaston kanssa työskennelläkseen Afrikassa myös uusilla alueilla .
Olemme aloittamassa yhteistyön tietoliikenteen , koulutuksen ja tieteen aloilla .
Mikäli emme toimi näillä sivilisaation alueilla , Afrikan on mahdotonta kehittyä eteenpäin .
Olen kuitenkin tietoinen siitä , että olemme vasta alussa ja siksi pyydän tässä asiassa suurta avoimuutta ja apua .
Minua on myös moitittu siitä , että en ole käsitellyt eräitä merkittäviä seikkoja kuten kalastusta .
Se on totta , en käsitellyt kalastusta ; en käsitellyt myöskään maanviljelyä , koulua , en käsitellyt lainkaan merkittävää vanhuksia koskevaa sosiaalipolitiikkaa .
En käsitellyt niitä , koska mielestäni viisivuotisohjelman on esitettävä yleisen kehityksen suuret linjat , mutta olen vakuuttunut sen valtavasta merkityksestä Euroopan yhteenkuuluvuudelle ja solidaarisuudelle .
Vakuutan , että sitoudumme ryhtymään toimiin tällä alalla , sillä on selvää , että se kuuluu sen merkittävän mosaiikin palasiin , jota tämänpäiväisessä keskustelussa on hahmoteltu .
Komission on työskenneltävä juuri näiden keskeisten toimien parissa , joissa sen on tuotava esiin oma korvaamaton roolinsa , poliittinen ja moraalinen rooli Euroopan ohjaajana , voidakseen osoittaa politiikkamme hyödyt ja kustannukset , voidakseen esiintyä erittäin selkeästi kansalaisten edessä , jotka vaativat meiltä selkeyttä , joka vaatii meiltä täydellistä avoimuutta .
Tämän asian osalta keskustelumme keventää mieltäni ja rohkaisee minua .
Se keventää mieltäni siksi , että olen huomannut ohjelmamme peruslinjoista vallinneen laajan yksimielisyyden , ja siksi , että minusta vaikuttaa siltä , että sen syvällinen sisältö on ymmärretty .
Kuten aluksi sanoin , tämä on ollut maltillinen keskustelu , mutta ei suinkaan ponneton , päinvastoin se on ollut poliittisesti erittäin korkeatasoinen .
Mikäli siis käsite " manifesti " voi olla kielteinen , sillä on myös huomattava voima , vahva poliittinen sisältö .
Olemme keskustelleet kielellä , jonka parlamentin jäsen Barón Crespo totesi olevan rauhallinen ja avoin kieli .
On selkeästi ja voimakkaasti tullut esiin , että meitä odottavat suuret poliittiset haasteet , jotka meidän on kohdattava yhdessä .
Tämä tekee parlamentin ja komission välisen läheisen yhteistyön yhä tärkeämmäksi .
Se rohkaisee minua .
On niitäkin , joita keskustelu ei ole vakuuttanut , kuten parlamentin jäsen Wurtzia , mutta puheenvuorossaan hän kuitenkin sanoi arvostaneensa rakentavaa henkeä ja totesi : " Meillä on viisi vuotta aikaa onnistua " .
Olemme valmiita yhteistyöhön .
Juuri tätä tahdon , hyvä jäsen Cox , enkä suinkaan sen vuoksi , että olisin lainkaan havainnut viettäväni kuherruskuukautta .
Sanoitte , että kuherruskuukausi on päättynyt .
Omasta puolestani muistin kuherruskuukauden hieman toisenlaisena kuin nämä yhdessä viettämämme kuukaudet ovat olleet , mutta olen kuitenkin iloinen siitä , että käytitte tätä termiä .
Päätän tämän keskustelun entistä varmempana siitä , että meitä odottavat merkittävät haasteet ovat poliittisia haasteita .
Ne vaativat suurta energiaa , energiaa , joka on sitä voimakkaampaa , mitä syvällisempää on toimielinten välinen synergia .
Lopuksi tahtoisin palata parlamentin jäsen Barón Crespon esittämään viittaukseen .
Mainitessaan Ambrogio Lorenzettin hyvää hallintoa esittävän freskon Sienassa hän viittasi minulle hyvin läheiseen asiaan .
Mikäli muistatte , tässä freskossa kaikki toimii hyvin .
Siinä on työtä tekeviä ihmisiä , kaupankäyntiä , hierarkioita , jotka olivat hyvin esillä Sienan yhteiskunnassa .
Se oli todellakin Sienan kaupunkivaltion viisivuotinen suunnitelma ; heidän esityksensä , jonka avulla he pyrkivät hahmottamaan oman yhteiskuntansa sillä hetkellä .
Voimme vain ihailla sitä , sillä pohjimmiltaan se voi tarjota kiinnekohdan .
Hyvä jäsen Barón Crespo , emme voi myöskään unohtaa sitä , ettei tuolla viisivuotissuunnitelmalla ollut maailmassa mitään käytännön vaikutusta ; se hukkui poliittisiin julistuksiin Sienan roolin heikentyessä maailmassa .
Mielestäni meidän on vältettävä tämä vaara .
 
Tervetulotoivotukset Ilmoitan , että hänen korkeutensa varapääministeri ja puolustusministeri seikki Salem Al-Sabahin johtama Kuwaitin valtuuskunta on saapunut viralliselle lehterille .
Euroopan parlamentin puolesta toivotan valtuuskunnan tervetulleeksi .
Arvoisa puhemies , haluaisin käyttää työjärjestyspuheenvuoron parlamentin avustajien yhdistyksen tänään järjestämästä mielenosoituksesta , jolla se tukee vaatimustaan , että avustajia koskevat henkilöstösäännöt hyväksyttäisiin mahdollisimman pian .
Olen ymmärtänyt , että yhdistys kirjoitti kvestorien kollegiolle 26. tammikuuta ja pyysi lupaa pystyttää tänään istuntosalin ulkopuolelle pöytä aloitteensa edistämiseksi .
Käsittääkseni samana päivänä jäsen Balfe antoi avustajille luvan siihen .
Parlamentin yksiköt halusivat tavata avustajat eilen sopiakseen tarvittavista käytännön järjestelyistä .
Tapaaminen kuitenkin peruttiin viime hetkellä .
Parlamentti ei ole vielä kertonut , miksi lupa peruttiin .
Jäsen Banotti ilmeisesti lupasi kirjoittaa kirjeen , jossa selvitetään , miksi lupa peruttiin , mutta kirje ei ole vielä tullut perille .
Voitteko selvittää , miksi avustajille annettu lupa peruttiin viime hetkellä ?
Oletteko samaa mieltä siitä , että avustajilla on perustellut syyt tulla kuulluiksi ?
Teettekö kaiken mahdollisen , jotta tällaisia viime hetken perumisia ei enää tapahtuisi ?
Teettekö kaiken mahdollisen , jotta avustajia koskevat henkilöstösäännöt hyväksyttäisiin mahdollisimman pian ?
Lopuksi , varmistatteko sen , että sitä ennen parlamentin määräyksiä sovelletaan asianmukaisesti ja että avustajille maksetaan , niin kuin heille pitäisi maksaa , kaikesta siitä työstä , jota he tekevät hyväksemme ?
Ilman heitä parlamentti ei pystyisi toimimaan .
Arvoisa puhemies , minäkin käytän työjärjestyspuheenvuoron .
Onko olemassa mitään määräyksiä tai säännöksiä , jotka koskevat parlamenttirakennuksessa , istuntosalin ovien ulkopuolella pidettäviä mielenosoituksia , jotta voisimme varmistaa , että Euroopan parlamentin jäsenet pääsevät vapaasti istuntosaliin hoitamaan tehtäviään ?
Jos sellaisia määräyksiä on olemassa , ketkä ovat vastuussa niiden täytäntöönpanosta ja miten he hoitavat tuota tehtävää ?
Arvoisa puhemies , tahtoisin palata avustajia koskevien henkilöstösääntöjen ongelmaan , jota olemme aina pitäneet ensiarvoisen tärkeänä ja ilmoittaa , että me - ryhmän italialaiset jäsenet - olemme ryhmän puheenjohtajan Barón Crespon kehotuksen mukaisesti toimittaneet avustajien kanssa tekemämme sopimukset kvestoreille .
Mielestäni tämä on konkreettinen ele tämän ongelman ratkaisemiseksi .
Tahtoisin sen vuoksi kehottaa parlamentin puhemiestä pohtimaan , olisiko hänen itsensä aiheellista kehottaa kaikkia parlamentin jäseniä tekemään samoin .
Arvoisa puhemies , haluaisin aivan ensiksi sanoa , että kannatan täysin avustajia koskevia henkilöstösääntöjä .
Kun saavuin eilen parlamenttiin , sain asiakirjan , joka koski avustajien kaavailemaa mielenosoitusta parlamentin ovien ulkopuolella .
Kuten kaikki kollegat tietänevät - ja monet teistä ovat ottaneet minuun yhteyttä kuuden viime kuukauden aikana - , kaikki mielenilmaukset ja vastaavat käsitellään aivan ensiksi parlamentin niin sanotussa Comart-komiteassa .
Mainitsisin tästä selkeänä esimerkkinä sen , että parlamentissa ei ilmeisistä syistä saa järjestää kaupallisia näyttelyjä .
Saatuani eilen kirjeen ilmoitin avustajille välittömästi , että ehdottaisimme , että he saisivat järjestää kokouksen tai mielenosoituksen luultavasti lähitulevaisuudessa ja mahdollisesti ensi kuussa .
Kaikki mielenilmaukset on kuitenkin toteutettava niin , etteivät ne häiritse parlamentin asianmukaista toimintaa .
Allekirjoitin eilen iltapäivällä parlamentin puhemiehistön kokouksessa kirjeen , jossa avustajille kerrottiin tästä .
Olen kuitenkin kuullut , että ryhmien puheenjohtajat ilmoittivat heille tästä päätöksestä suullisesti viime torstaina , joten he olivat siitä täysin tietoisia .
He voivat kyllä ilman muuta kertoa meille mielipiteensä ja kokoontua mahdollisesti parlamentin seuraavalla istuntokaudella .
Asiassa oli kuitenkin jonkinlainen väärinkäsitys , sillä he saivat joltakulta muulta kirjeen , jossa heille heidän mielestään annettiin lupa .
Kaikki mielenilmaukset käsitellään kuitenkin ensin niin sanotussa Comart-komiteassa .
Kuten voitte nähdä , parlamentissa on monia mielenilmauksia , jotka koskevat eri maita tai mitä tahansa .
Tämä ei ole pyrkimys sensuroida tai vastustaa sitä hyvin todellista ja oikeutettua periaatetta , että meillä pitäisi olla henkilöstösäännöt avustajia varten .
Kiitän teitä , jäsen Banotti .
Minusta näyttää siltä , että puheenvuoronne selventää erinäisiä esiin tulleita kysymyksiä .
Arvoisa puhemies , halusin tuoda esille erään tärkeän periaatteellisen asian .
Minä itse olen sitä mieltä , että on kerrassaan pöyristyttävää , että parlamentin jäsenet puuttuvat täällä mielenosoitukseen ennemmin kuin ongelman ratkaisuun eli reiluihin ehtoihin , reiluun palkkaan ja reiluun työaikaan .
Siirrymme äänestyksiin.1
 
ÄÄNESTYKSET C5-0264 / 1999 - 1997 / 0338 ( CNS ) ) ( oikeudellisten ja sisämarkkina-asioiden valiokunta ) ( Menettely ilman mietintöä ) ( Parlamentti hyväksyi ehdotuksen . )
Päätöslauselmaesitys ( B5-0095 / 2000 ) " Vapauteen , turvallisuuteen ja oikeuteen perustuva alue " ( Parlamentti hylkäsi päätöslauselmaesityksen . )
Päätöslauselmaesitys ( B5-0109 / 2000 ) " Vapauteen , turvallisuuteen ja oikeuteen perustuva alue " ( Parlamentti hyväksyi päätöslauselman . )
McCarthyn laatima aluepolitiikka- , liikenne- , ja matkailuvaliokunnan mietintö ( A5-0026 / 2000 ) komission tiedonannosta jäsenvaltioille kriisissä olevien kaupunkien ja lähiöiden taloudelliseen ja sosiaaliseen elvyttämiseen kaupunkien kestävän kehityksen edistämiseksi tähtäävän yhteisöaloitteen suuntaviivojen vahvistamisesta ( Urban ) ( KOM ( 1999 ) 477 - C5-0242 / 1999 - 1999 / 2177 ( COS ) ) ( Parlamentti hyväksyi päätöslauselman . )
Decourrièren laatima aluepolitiikka- , liikenne- , ja matkailuvaliokunnan mietintö ( A5-0028 / 2000 ) komission tiedonannosta jäsenvaltioille Euroopan alueen sopusointuiseen ja tasapainoiseen kehittämiseen tähtäävää Euroopan laajuista yhteistyötä koskevan yhteisöaloitteen suuntaviivojen vahvistamisesta ( Interreg ) ( KOM ( 1999 ) 479 - C5-0243 / 1999 - 1999 / 2178 ( COS ) ) ( Parlamentti hyväksyi päätöslauselman . )
Procaccin laatima maatalouden ja maaseudun kehittämisen valiokunnan mietintö ( A5-0024 / 2000 ) komission tiedonannosta jäsenvaltioille maaseudun kehittämistä koskevan yhteisöaloitteen suuntaviivojen vahvistamisesta ( luonnos ) ( Leader + ) ( KOM ( 1999 ) 475 - C5-0259 / 1999 - 1999 / 2185 ( COS ) ) ( Parlamentti hyväksyi päätöslauselman . ) 1 .
ÄÄNESTYSSELITYKSET Päätöslauselma " Vapauteen , turvallisuuteen ja oikeuteen perustuva alue " Berthu ( UEN ) .
( FR ) Päätöslauselma , jonka Euroopan parlamentti juuri äsken hyväksyi maahanmuuttopolitiikasta , vaikka Kansakuntien Eurooppa -ryhmä äänesti sitä vastaan , oikeuttaa taannehtivasti kaikki ne pelot , jotka toimme esille Amsterdamin sopimusta ratifioitaessa .
Euroopan parlamentti osoittaa asiasisällön osalta mitä suurinta hölläkätisyyttä ja vaatii samanaikaisesti yhä suurempaa päätösvaltaa kansallisten parlamenttien kustannuksella .
Nämä kaksi asennetta muodostavat yhdessä seoksen , joka voisi olla Euroopan tulevaisuuden kannalta tuhoisa .
Mitä asiasisältöön tulee , laskin , että päätöslauselmassa vaaditaan jopa seitsemässä eri kohdassa unionin jäsenvaltioiden kansalaisten ja laillisten maahanmuuttajien oikeuksien tasavertaisuutta .
Tämä on todellinen pakkomielle .
Mitä laittoman maahanmuuton torjuntaan tulee , parlamentti ei ole siitä juurikaan kiinnostunut .
Päätöslauselmassa ei puhuta kerrassaan mitään rajavalvonnasta , ja kun siinä käsitellään lyhyesti Eurodacin tai takaisinottolausekkeiden kysymystä , tarkoituksena on vain valittaa neuvoston liiallista kovuutta näissä asioissa .
Päätöslauselmasta ei sitä vastoin puutu perinteistä vetoomusta pakolaisrahastosta , joka rahoitettaisiin yhteisön talousarviosta .
Euroopan parlamentti vaatii lopuksi maahanmuuttopolitiikan tarkistamista väestötilanteen mukaan .
Tiedämme , mitä tämä tarkoittaa .
Samanaikaisesti päätöslauselmassa vaaditaan Euroopan parlamentin yhteispäätösvallan lisäämistä maahanmuuttoasioiden alalla .
Voimme kuvitella , mitä se tällä vallalla tekisi .
Kuten arvattavissa oli , Euroopan komissio antoi parlamentille juuri äsken tukensa jättäessään käsiteltäväksi lausuntonsa hallitustenvälisestä konferenssista .
Ryhmäni on sitä mieltä , että olisi erittäin vaarallista kulkea tähän suuntaan ja että näissä asioissa on päinvastoin pysyttävä lähellä kansoja ja kansallista suvereniteettia .
Ensimmäisen pilarin eli yhtenäismarkkinoiden mukaisia menettelyjä ei siksi pidä ottaa käyttöön sellaisenaan turvallisuuden , oikeusasioiden tai ulkopolitiikan alalla .
Hallitustenvälisen konferenssin on keksittävä näiden alojen osalta uusia yhteistyömenettelyjä , joille on keskeistä neuvoston poliittinen rooli ja kansallisten parlamenttien yhdessä harjoittama valvonta .
Arvoisa puhemies , käytän puheenvuoron Euroopan kansanpuolueen espanjalaisten jäsenten puolesta , Espanjan kansanpuolueen jäsenten puolesta , Terrón i Cusín päätöslauselmasta , joka käsittelee vapauteen , turvallisuuteen ja oikeuteen perustuvaa aluetta .
Itse asiassa emme ole joissakin äänestyksissä noudattaneet Euroopan kansanpuolueen ohjeita , vaan olemme äänestäneet Terrón i Cusín päätöslauselman puolesta , joka on mielestämme kaiken kaikkiaan erinomainen .
Olemme tosin äänestäneet 2 ja 6 kohtaa vastaan , koska ne eivät mielestämme ole oikeudelliselta kannalta asianmukaisia .
Sitä vastoin olemme äänestäneet johdanto-osan J kappaleen puolesta , joka itse asiassa vastaa sitä , mitä itse ehdotin lausunnon valmistelijana kansalaisvapauksien valiokunnassa hallitustenvälistä konferenssia varten .
Olemme niin ikään äänestäneet 13 kohdan puolesta .
Espanjan kansanpuolue on jo kauan puolustanut sitä , että kolmansien maiden kansalaisilla olisi asianmukainen asema sekä liikkumis- ja sijoittautumisoikeus .
Olemme vastaavista syistä äänestäneet 14 kohdan puolesta , josta suullinen tarkistus poisti tietyt erittäin perustellut toissijaisuusongelmaan liittyvät huolenaiheet , sillä poliittiset oikeudet , ei enää äänioikeus kunnallisvaaleissa vaan poliittiset oikeudet yleisesti ottaen , kuuluvat jäsenvaltioiden suvereniteettiin .
Meistä näytti siltä , että voisimme suullisen tarkistuksen myötä äänestää kohdan puolesta , ja niin olemme tehneetkin . .
( DA ) Euroopan parlamentin tanskalaiset sosiaalidemokraatit ovat päättäneet kannattaa päätöslauselmaehdotusta , mutta he panevat samalla merkille , että tietyt asiat ovat ristiriidassa Tanskan oikeusasioiden alaan liittyvän erivapauden kanssa - erivapauden , jota PSE-ryhmän tanskalainen valtuuskunta toivoo kunnioitettavan . .
( FR ) Tässä päätöslauselmassa , jota vastaan äänestin , ei käsitellä niinkään ihmisoikeuksia vaan yhteisöllistämistä ja todellisuudessa Eurooppa-linnakkeen vahvistamista .
Päätöslauselmassa mainittu " edistyminen " vuonna 1999 on totta ainoastaan Dublinin yleissopimuksen , Schengenin säännöstön ja muiden Tampereella laadittujen toimintasuunnitelmien osalta , joissa rajoitetaan maahanmuuttajien oikeuksia .
Ihmisoikeuksien osalta on nimittäin kyse taantumisesta .
Eurooppa jatkaa yhä kolmansien maiden kansalaisten karkottamista maihin , joita pakolaisasiain pääkomissaarin virasto pitää vaarallisina , samaan aikaan , kun jotkin Euroopan unionin jäsenyyttä hakeneet Keski- ja Itä-Euroopan valtiot ottavat vastaan romanipakolaisia , joita on karkotettu suurin määrin Belgiasta .
Kosovon albaaneilta ja Serbian armeijasta karanneilta serbisotilailta kielletään pakolaisasema samalla , kun Pinochet välttyy huomaamatta oikeudenkäynniltään .
Schengen-Eurooppa ahdistelee todellakin herkemmin eteläisten maiden vainottuja kuin diktaattoreja , vaikka YK arvioi , että tarvitsemme 159 miljoonaa maahanmuuttajaa vuoteen 2025 mennessä voidaksemme pitää väestön tasapainossa .
Eurooppa laillistakoon ensin kaikkien henkilöpapereita vailla olevien asukkaidensa tilanteen ja myöntäköön heille turvapaikkaoikeuden ja äänestysoikeuden kaikissa vaaleissa , niin vasta sitten voimme puhua tässä istuntosalissa vapauteen ja oikeuteen perustuvasta alueesta .
McCarthyn mietintö ( A5-0026 / 2000 ) Arvoisa puhemies , haluaisin ennen kaikkea todeta , että olen ollut Bilbaon kaupunginjohtajana 1990-luvulla ja minulla oli tilaisuus esitellä yksi ensimmäisistä komission tukemista Urban-kokeiluhankkeista .
Teimme neljä johtopäätöstä tuosta Bilbaossa toteutetusta kokeiluhankkeesta saamamme kokemuksen perusteella : ensiksikin on välttämätöntä , että Euroopalla on kaupunkisuunnittelupolitiikka .
Sen sijasta , että edellisen viisivuotiskauden 900 miljoonan euron määrärahoja vähennettäisiin nykyisen viisivuotiskauden 700 miljoonaan euroon , tämän ohjelman rahoitusta pitäisi lisätä esimerkiksi - ja kuten olemme ehdottaneet Vihreät / Euroopan vapaa allianssi -ryhmässä - kohdentamalla Urban-hankkeisiin ne rakennerahastojen määrärahat , joita jäsenvaltiot eivät ole käyttäneet niille osoitetussa määräajassa .
Toiseksi pyrkimykset on keskitettävä kokonaishankkeisiin , kun päätetään siitä , mitä alueita pitää tukea .
Hajautetut toimet eivät ole tehokkaita .
On valittava ja asetettava etusijalle kaikkien asetettujen tavoitteiden kannalta taantuneimmat ja puutteenalaisimmat tapaukset , toisin sanoen sosiaalisen , taloudellisen sekä ympäristöä ja demokraattista hallintoa koskevan ulottuvuuden ja myös niiden keskinäisten suhteiden kannalta .
Kolmanneksi on otettava huomioon synergia muiden yhteisön ohjelmien kanssa sekä kestävän kehityksen mahdollisuudet kyseisellä seudulla tai alueella .
Lopuksi on luotettava niihin toimielimiin , jotka ovat kaikkein lähimpänä kansalaisia , nimittäin kuntiin ja paikalliselimiin , ja tuettava niitä .
Niillä on ensi käden tietoa sosiaalisista tarpeista , niillä on parempi tuntuma ongelmiin , ja lisäksi ne osaavat ideoida hankkeita ja toteuttaa ne tehokkaasti rasittamatta niitä turhalla byrokratialla ja pääsevät näin parhaisiin tuloksiin .
Lopuksi sanoisin , että tämänpäiväisessä äänestyksessä on neljästä esittämästämme tarkistuksesta hyväksytty kaksi ja hylätty kaksi .
Sen vuoksi meidän on ollut pakko pidättäytyä lopullisesta äänestyksestä , koska emme ymmärrä , miksi ympäristönäkökohtia ei voida ottaa huomioon päätettäessä rahoitettavista hankkeista , emmekä ymmärrä , miksi ei hyväksytä sitä , että kukin jäsenvaltio voisi osoittaa Urban-hankkeisiin niitä rakennerahastojen määrärahoja , joita se ei ole käyttänyt yhteisön ohjelmien mukaisesti .
Arvoisa puhemies , haluaisin palauttaa mieliin , että olemme keskustelleet paljon Urban-aloitteesta aluepolitiikka- , liikenne- ja matkailuvaliokunnassa .
Siellä on esitetty monia ajatuksia .
Haluaisin myös muistuttaa siitä , että kyseessä oli kuitenkin pienin yhteisöaloite , ja siksi ehdotimme sen määrärahojen lisäämistä tarkistuksessa , joka hylättiin .
Pahoittelemme tätä , koska rakennerahastojen mukaista rahaa oli todellakin käyttämättä joissakin jäsenvaltioissa , ja tämä raha olisi todellakin voinut auttaa pilottihankkeita , koska palautan mieliinne , että Urban-aloitteen mukaiset hankkeet ovat nimenomaan pilottihankkeita , joiden avulla on mahdollista laatia todellista kaupunkipolitiikkaa .
Haluaisin myös kiinnittää täällä komission huomion laadittujen eri politiikkojen väliseen johdonmukaisuuteen , ja haluaisin myös , että komissio tekee Urban-aloitteen mukaiset hankkeet ja kestäväksi kaupunkipolitiikaksi kutsuttujen budjettikohtien mukaiset tulevat hankkeet keskenään johdonmukaisiksi .
Arvoisa puhemies , haluaisin muistuttaa lopuksi myös siitä , ettei Euroopan unionilla ole vielä nykyisinkään eurooppalaista kaupunkipolitiikkaa , ja haluan täsmentää , että ehkä tätä asiaa voitaisiin pohtia lisää unionin uudelleenjärjestämisen ja hallitustenvälisen konferenssin puitteissa , jotta Euroopan unionilla olisi vihdoinkin myös todellinen kaupunkipolitiikka .
Arvoisa puhemies , tahtoisin muistuttaa , että äänestin tämän Urban-aloitteeksi kutsutun kaupunkien kestävää kehitystä koskevan mietinnön puolesta .
Se on hyvin myönteinen , kuten kaikki muutkin yhteisöaloitteet .
Eurooppa osoittaa olevansa läsnä juuri silloin , kun jotakin tehdään kaikkien Euroopan kansalaisten puolesta , ei ainoastaan yksittäisen jäsenvaltion kehityksen puolesta , olipa se mikä tahansa valtio .
Urbanin tavoitteena on löytää ratkaisuja kaupunkien rappeutumiseen , ja tämä seikka kiinnostaa suuresti vanhuksia , ja sen vuoksi se kiinnostaa hyvin paljon eläkeläisten puoluetta .
Ei ole pahempaa tilannetta kuin kaupungissa asuvan vanhuksen tilanne .
Toivon , että tämä yhteisöaloite voisi osaltaan olla esimerkkinä siitä , kuinka kaupungeissa asuvien vanhusten ongelmat voidaan ratkaista . .
( DA ) Viisi Euroopan parlamentin liberaaliryhmään kuuluvaa Venstre-puolueen jäsentä kannattavat LEADER + -ohjelmaa , Equal-aloitetta , Interreg-ohjelmaa , mutta eivät Urban-ohjelmaa .
Kun näitä ohjelmia tarkistetaan seuraavan kerran , EU : n panos on keskitettävä rajat ylittäviin tehtäviin ja siinä on otettava huomioon EU : n laajentuminen . .
( DA ) Olemme kannattaneet mietintöä , jossa käsitellään komission tiedonantoa jäsenvaltioille kriisissä olevien kaupunkien ja lähiöiden taloudelliseen ja sosiaaliseen elvyttämiseen kaupunkien kestävän kehityksen edistämiseksi tähtäävän yhteisöaloitteen suuntaviivojen vahvistamisesta ( Urban ) .
Vastustamme periaatteessa tällaisia ohjelmia ja rakennerahastoja , mutta koska äänestyksessä on kysymys pelkästään siitä , miten - eikä missä määrin - näitä resursseja on käytettävä , kannanottommekin perustuu vain ehdotuksen sisältöön ja olemme yleisesti sitä mieltä , että ehdotus kriisissä olevien kaupunkialueiden elvyttämisestä sisältää järkeviä huomioita sekä hyviä hankkeisiin liittyviä ehdotuksia ja kriteereitä . .
( FR ) Tässä mietinnössä esitetään ylimalkaisuuksia siitä , mitä mietinnössä kutsutaan strategiaksi elvyttää niiden kaupunkien keskustoja ja lähiöitä , jotka ovat joutuneet kärsimään kapitalistisen talouden kriisistä ja sen seurauksista : työttömyyden , syrjäytymisen ja rikollisuuden lisääntymisestä .
Tässä mietinnössä korostetaan , että tarkoituksena on kaupunkien kestävän kehityksen varmistamiseksi laatia sellainen kaupunkipolitiikka , jossa ei hylätä talouskriisin pääasiallisia uhreja : työttömiä , maahanmuuttajia , pakolaisia , naisia ja syrjäytyneitä .
Tässä mietinnössä ei sanota kuitenkaan mitään tämän kriisin syistä ja sen aiheuttajista .
Siinä pyritään parhaassakin tapauksessa vain korjaamaan tämän kriisin joitakin näkökohtia ja vastavaikutuksia .
Ja tämäkin tapahtuu pöyristyttävän pienin varoin , koska mietinnönkin mukaan Urban II -ohjelmalle vuosiksi 20002006 myönnetyt varat ovat noin 30 prosenttia pienemmät kuin edellisen kauden varat , jotka olivat jo hyvin pienet ( 900 miljoonaa euroa ) , eikä huomioon ole otettu sitä , että kyse on noin 50 hankkeesta koko Euroopan osalta , mikä on naurettavaa , kun kriisistä kärsivät käytännössä juuri maanosamme suurkaupunkien kaikki lähiöt ja jopa keskustat .
Siksi äänestämme valikoivasti niiden konkreettisten toimien puolesta , joista on ilmoitettu tiettyjen heikoimmassa asemassa olevien yhteiskuntaluokkien auttamiseksi , mutta pidättäydymme äänestämästä itse mietinnöstä ja tuomitsemme sen , että mietintö koostuu ennen kaikkea hurskaista toiveista , jotka on rahoitettu alehintaan . .
( FR ) Arvoisa esittelijä , hyvät kollegat , minun on sanottava , että olen erittäin tyytyväinen Urban-yhteisöaloitteen jatkamiseen , aloitteen , jolla pyritään tukemaan kriisissä olevien kaupunkien ja lähiöiden sosiaalista ja taloudellista uudistamista ja jonka kokonaistavoitteena on edistää kaupunkien kestävää kehitystä .
Kun noin 80 prosenttia Euroopan väestöstä asuu kaupunkiympäristössä , kaupungit ovat Euroopan taloudellisessa , sosiaalisessa ja kulttuurisessa kehityksessä keskeisellä sijalla .
Samanaikaisesti eurooppalaisen yhteiskunnan kohtaamat sosiaaliset ja taloudelliset ongelmat ovat kaupungeissa kaikkein pahimpia .
Lukuisat eurooppalaiset kaupungit ovat itse asiassa joutuneet tekemisiin sisäisen alueellisen kuilun kanssa : kaupungeissa on rinnakkain yhtäältä kaupunginosia , jossa harjoitetaan suurta lisäarvoa tuottavaa toimintaa ja joissa asuu suurituloisia asukkaita , ja toisaalta kaupunginosia , joille on ominaista matalapalkkaisuus , korkea työttömyys , kehnot ja liian ahtaat asunnot sekä suuri riippuvuus sosiaaliavusta .
Sosiaalisten ja taloudellisten ongelmien keskittyminen tietyille kaupunkialueille edellyttää erityistoimia , joissa otetaan huomioon ongelmien monitahoisuus .
Siksi Euroopan parlamentti vaati menestyksellisesti rakennerahastojen uudistuksen yhteydessä Urban-yhteisöaloitteelle jatkoaikaa .
Urban-aloite oli kiistaton menestys ohjelmakaudella 19941999 .
Kohdealueiden elämänlaadun parantamisessa on saatu aikaan konkreettisia tuloksia .
Tämä yhteisöaloite on edistänyt parhaiden käytäntöjen lisääntymistä talouden , sosiaaliasioiden ja ympäristön alalla .
Siitä on lisäksi ollut se hyöty , että se on vahvistanut paikallisviranomaisten , kansalaisjärjestöjen ja paikallishallinnon osaa sekä edistänyt uusia kumppanuusmuotoja kaupunkien elvyttämisen alalla .
Uudella aloitteella pyritään samoihin tavoitteisiin ja samalla niitä vahvistetaan sekä otetaan erityisesti huomioon miesten ja naisten yhtäläisten mahdollisuuksien edistäminen ja yhteiskunnallisesti syrjäytyneiden ja heikommassa asemassa olevien väestöryhmien integroiminen .
Voimme siis olla iloisia aloitteen hyväksymisestä .
On kuitenkin myönnettävä , että rahoituksen osalta emme voi riemuita voitosta !
Aloitteelle myönnetyt varat ovat nimittäin kaukana haasteiden edellyttämästä tasosta .
Kun varojen määrä oli 900 miljoonaa euroa ohjelmakaudella 19941999 , se on 700 miljoonaa euroa ohjelmakaudella 20002006 , eli varat ovat laskeneet 30 prosenttia !
Tämä määrärahojen vähentäminen on johtanut uuden Urban-aloitteen mukaisten ohjelmien lukumäärän pienentymiseen .
Valittu enimmäiskynnys vaikuttaa liian alhaiselta .
Se asetettiin 50 hankkeeksi .
Sitä on siis korotettava , jotta voitaisiin ottaa huomioon alueelliset ja paikalliset tekijät säilyttäen samalla jäsenvaltioiden määrärahat .
Tämä muutamiin hankkeisiin keskittyminen merkitsee sitä , että uuden Urban-yhteisöaloitteen tulosten julkaiseminen ja levittäminen on ehkä tärkeä asia kerrannaisvaikutusten aikaansaamiseksi .
Komission ehdotuksessa vähennetään yli 100 : sta vain 50 : een niiden kaupunkivyöhykkeiden määrä , jotka voivat hyötyä uudesta Urban-yhteisöaloitteesta ohjelmakaudella 2000-2006 , ja määrärahoja vähennetään 30 prosenttia .
Portugalille tämä ehdotus on erittäin vahingollinen , sillä vaikka se on Euroopan unionin maa , jolla on tällä alueella eniten epäkohtia , rahoitettavien hankkeiden määrää vähennetään vain kahteen , kun niitä jopa Saksallekin on suunnitteilla kymmenen , Yhdistyneelle kuningaskunnalle yhdeksän ja Italialle kahdeksan .
Tähän saakka Portugalilla on kuitenkin ollut kuusi rahoitettua hanketta , joista ovat hyötyneet Porto , Gondomar , Lissabon , Odivelas , Oeiras ja Amadora .
Näin ollen on oleellista , että komissio tarkistaisi kantaansa , etenkin Portugalille myönnettävien hankkeiden osalta , jotta luotaisiin edellytykset jatkaa tärkeää työtä kaupunki- ja lähiöalueiden talouden ja yhteiskunnan elvyttämiseksi kestävän kaupunkikehityksen turvaavalla tavalla . .
( FR ) McCarthyn Urban-yhteisöaloitetta koskeva mietintö antaa meille tilaisuuden pohtia yhteisön toimien tarkoituksenmukaisuutta kaupunkien alalla .
Tiettyjen kaupunkialueiden tilanne on hälyttävä , ja yhteiskunnallinen ahdinko ilmenee niillä työttömyytenä , kurjuutena ja rikollisuutena .
Etenkin huumekauppa ruokkii näillä alueilla turvattomuutta ja pikkurikollisuutta .
Rakennerahastojen tehokkuus on tällaisten yhteiskunnallisten haasteiden edessä edelleen epävarma .
Meidän olisi tunnustettava toissijaisuusperiaatteen perusteella , että valtio , kun se hoitaa sille luonnostaan kuuluvia tehtäviään , ja paikallishallinto yhdessä kykenevät parhaiten tarkoituksenmukaisiin toimiin siten , että valtio huolehtii yleisestä turvallisuudesta ja paikallishallinto puolestaan auttaa vaikeuksissa olevia .
Vaikka voimmekin olla iloisia pyrkimyksestä perustaa onnistuneista hankkeista saatujen kokemusten vaihtojärjestelmä , jokaisella kaupunkialueella on omat erityisongelmansa , joita ei voida käsitellä samalla tavalla .
Urban-yhteisöaloite liittyy Euroopan unionin pyrkimykseen yhteisöllistää kaupunkipolitiikka .
Olisi asianmukaisempaa , jos unioni keskittäisi rahoitusponnistelunsa unionin jo olemassa oleviin politiikkoihin .
Jotkut käyttävät tietenkin tilannetta hyväkseen ryhtyäkseen uuteen talousarviota koskevaan kilpalaulantaan , joka on erityisen sopimatonta hetkellä , jolloin talous- ja rahaliiton lähentymisperusteet pakottavat jäsenvaltioiden talousarviot ankaralle laihdutuskuurille .
Esittelijä McCarthy ehdottaa siten Urban-aloitteelle myönnettävien varojen lisäämistä ja tämän yhteisöaloitteen markkinointia kalliilla viestintäkampanjalla , jonka tarkoituksena on kehua federalistisen Euroopan siunauksellisuutta .
Onko palautettava mieliin , ettei jonkin menon tehokkuutta voida mitata hankkeelle myönnettyjen määrärahojen suuruudella ?
Liian monien ja liian suurien avustusten saajat pitävät päinvastoin näitä avustuksia loppujen lopuksi saavutettuina etuina .
Tavoitteena ei saa olla kansalaisten avustaminen vaan heidän tekemisensä vastuullisiksi .
Mietinnössä korostetaan lopuksi paljon vähemmistöjen , etnisten tai yhteiskunnallisten vähemmistöjen , hyväksi toteutettavia toimia .
Voimme vain paheksua vähemmistöpolitiikkaa , koska se on välttämättä vaarallista sosiaaliselle yhteenkuuluvuudelle .
Tällaisella politiikalla yhtäältä edistetään maahanmuuttajien yhdentymistä ryhmäksi alueilla , joilla olisi suosittava heidän sulauttamistaan vastaanottomaan kulttuuriin , jotta voitaisiin välttää se , että ilmaantuu etnisiä gettoja , joista kaikista tulee kaupunkien ruutitynnyreitä .
Toisaalta siinä käytetään hyväksi positiivisen syrjinnän periaatetta , tätä poliittisesti korrektia harhakuvitelmaa , joka on aivan yhtä vahingollista , kuten Yhdysvaltain esimerkki on osoittanut .
UEN-ryhmän ranskalaiset jäsenet eivät voineet kaikkien näiden syiden takia kannattaa McCarthyn mietintöä .
Decourrièren mietintö ( A5-0028 / 2000 ) Arvoisa puhemies , Interreg-ohjelma on meille erityinen sydämenasia .
Iloitsen monien kollegoideni tavoin siitä , että Euroopan parlamentti kykeni säilyttämään tämän Interreg-aloitteen .
Koska asun itsekin Belgian Sarre-Lor-Lux Sud -alueella , tiedän , että Eurooppaa luodaan juuri siellä , että Eurooppa on läsnä arkielämässämme ja että kansalaiset pitävät todellakin täysin Euroopan rakentamista elossa .
Nämä hankkeet on todella otettava huomioon , ja niihin on jo sisällyttävä kestävä kehitys .
Miksi korostan tätä kohtaa ?
Aivan yksinkertaisesti siksi , että hankkeet , joita nykyisin esitellään , ovat vielä liian usein esittelytapansa takia ympäristöä tuhoavia .
Esimerkiksi uusien maanteiden hyväksyminen merkitsee uusien ympäristöhaittojen hyväksymistä Euroopan unioniin , ja se on täysin niiden politiikkojen vastaista , joita ehdotamme esimerkiksi kasvihuonekaasupäästöjen torjunnan alalla .
Vaadin myös komissiota huolehtimaan esitettävien hankkeiden puitteissa siitä , että niihin sisällytettäisiin Euroopan unionin politiikkaan kuuluvat ympäristönäkökohdat ja että esimerkiksi hiilidioksidipäästöjen vähentämistavoite voisi olla todellakin se lisäarvo , joka ohjaa esitettäviä hankkeita .
Ajattelen tässä etenkin tiettyjä parhaillaan toteutettavia infrastruktuureja .
Tiedämme , että jotkin jäsenvaltiot epäröivät yhä esimerkiksi rautatien ja maantien välillä rakentaakseen läpikulkuväyliä Pyreneitten kaltaisilla herkillä alueilla ajattelen Aspen laaksoa .
Ajattelen kuitenkin myös aluetta , jossa itse asun ja jonka osalta kotimaani epäröi yhä rautatien tai toisen moottoritien eli A 32 : n rakentamisen välillä .
Joten vaadin tässäkin asiassa komissiota kiinnittämään erityistä huomiota siihen , että eri politiikat ja varsinkin esitettävät Interreg-ohjelmat olisivat todellakin keskenään johdonmukaisia .
Arvoisa puhemies , äänestin Decourrièren Interreg-yhteisöaloitetta koskevan mietinnön puolesta , ennen kaikkea sen vastauksen vuoksi , jonka komission jäsen Barnier antoi niille parlamentin jäsenille , jotka käyttivät puheenvuoron vaatien , että tässä ohjelmassa tulee kiinnittää enemmän huomiota niihin raja-alueisiin , joiden rajana on meri , eikä tämä johdu ainoastaan siitä , että olen syntynyt meren rannalla sijaitsevassa kaupungissa , Genovassa , vaan ennen kaikkea siksi , että myös mereen rajoittuvien alueiden rajat ovat rajoja .
Näiltä rajoilta päästään Afrikan ja Lähi-idän valtioihin : meidän on kiinnitettävä enemmän huomiota siihen , että on tärkeää kehittää myös rannikkoalueita kaikissa Euroopan osissa . .
( FR ) Otan rajaseudulta kotoisin olevana Euroopan parlamentin jäsenenä erittäin kiinnostuneena vastaan tämän Interreg III -aloitteen .
Emme muistuta koskaan tarpeeksi niistä vaikeuksista , joita on esiintynyt aikaisemmin maa- ja merialueilla , joita rajat ovat erottaneet taloudellisesti , sosiaalisesti ja kulttuurisesti .
Näistä alueista on tullut syrjäisiä alueita valtiossa , johon ne ovat kuuluneet , mikä on johtanut liian usein siihen , että kansalliset viranomaiset ovat laiminlyöneet niitä kansallisessa politiikassaan .
Interreg-yhteisöaloite perustettiin tästä syystä jo vuonna 1990 .
Tämän ohjelman tavoitteena oli edistää rajat ylittävää , valtioiden välistä ja alueiden välistä yhteistyötä sekä yhteisön alueen tasapainoista kehitystä unionin taloudellisen ja sosiaalisen yhteenkuuluvuuden vahvistamiseksi .
Interreg-ohjelmalla pyritään pääasiassa rahoittamaan yhteisiä toimia pk-yritysten kehityksen , koulutuksen ja opetuksen , kulttuurivaihdon , terveydenhoidon , ympäristönsuojelun ja -parantamisen sekä energia- , liikenne- ja tietoliikenneverkkojen alalla .
Korostan , että alueiden välinen yhteistyö myötävaikuttaa siihen , että paikallis- ja alueviranomaiset pääsevät osallistumaan Euroopan integraatioprosessiin .
Paikallis- ja alueviranomaisten aktiivisempaa osallistumista yhteisöaloitteisiin on nimittäin lisättävä , samalla kun otetaan huomioon se , että paikallis- ja alueviranomaisilla on usein hyvin rajallinen mahdollisuus yhteistyöhön , koska oikeudelliset kehykset ovat monenlaisia ja kehitystasot erilaisia saman rajan molemmilla puolilla .
Rajat ylittävässä yhteistyössä on kiinnitettävä enemmän huomiota työpaikkoja luovien pk-yritysten toimintaedellytysten parantamiseen .
Interreg-ohjelman käyttöön myönnettävien varojen on oltava samoin riittävän suuria , jotta kansallisia työllisyydenedistämistoimia voitaisiin täydentää , kun otetaan huomioon , että 50 prosenttia työttömyydestä on luonteeltaan rakenteellista .
Ongelmat , jotka liittyvät liian usein verotukseen ( kaksoisverotukseen ) ja sosiaaliturvaan , ovat konkreettisemmin sanottuna este rajat ylittävälle liikkuvuudelle , hidastavat sitä tai tekevät sen erityisen ongelmalliseksi .
Toivon , että ohjelmien mukaiset hankkeet myötävaikuttavat sellaisten ratkaisujen löytämiseen , joilla nämä ongelmat voidaan ratkaista , ja siihen , että työntekijöiden vapaan liikkuvuuden periaatteelle voidaan antaa konkreettinen sisältö , periaatteelle , joka on kotiseudullani huonossa jamassa !
Interreg-varoilla on myös edistettävä eurooppalaisen tutkimusalueen perustamista .
Lopuksi , ja ennen kaikkea , alueet odottavat hyvin paljon tältä aloitteelta , kun paikkakunnat , jotka eivät ole oikeutettuja tavoitteen 2 mukaiseen tukeen , toivovat saavansa hyvitystä Interreg-aloitteesta !
Panokset ovat siis merkittäviä : raja-alueiden integraatio on tärkeä osa Euroopan tulevan aluekehityspolitiikan laatimista !
Voisipa jokainen ymmärtää tämän , kuten F. Decourrière , jota onnittelen ! .
( FR ) Interreg-yhteisöaloite on osa Euroopan turmiollista aluepolitiikkaa .
Tällä politiikalla , joka näyttää anteliaalta , koska sen virallisena tarkoituksena on auttaa vaikeuksissa olevia alueita , on petetty ranskalaisia veronmaksajia .
Ranska , jonka maksuosuus unionin talousarviosta on 17 prosenttia , saa alueille tarkoitetuista rakennerahastojen varoista ainoastaan 8 prosenttia .
Kun Ranskan alueet saivat vuosina 19941999 vuosittain keskimäärin 15,4 miljardia frangia , ne saavat vuosina 20002006 enää ainoastaan 14,7 miljardia .
Kotiseutuni Nord-Pas-de-Calais kärsii tästä aivan erityisesti , koska Ranskan Hainaut menettää tavoitteen 1 -alueille maksettavat tuet .
Tuen poistaminen on perusteetonta alueella , jonka pääasiallisen toiminnan vapaakauppaa kannattava Eurooppa on tuhonnut .
Euroopan aluepolitiikka vahvistaa myös Brysselin harjoittamaa keskusjohtoisuutta , Brysselin , jonka kanssa alueviranomaisia kehotetaan neuvottelemaan suoraan rakennerahastojen käytöstä .
Tämä on alueiden Eurooppaa , alueiden , jotka alistuvat kansallisvaltioitamme heikompina helpommin Brysselin valtaan .
Interreg-aloite , joka perustettiin vuonna 1990 raja-alueiden valmistelemiseksi Eurooppaan , josta on poistettu rajat eli siis kansakunnat , sopii hyvin tähän ajattelutapaan .
Jäsen Decourrière esittää kuitenkin järkeviä ajatuksia paljastaen Brysselin teknokraattien toimettomuuden , joka johtaa muun muassa Interreg III -aloitteen myöhäiseen täytäntöönpanoon ja siis tukea saavien alueiden osalta taloudellisiin tappioihin .
Olemme hänen kanssaan samaa mieltä myös siitä , että pk-yrityksiin on kiinnitettävä enemmän huomiota , ja tietenkin siitä , että turvautuminen ulkoisiin palvelujen tarjoajiin on torjuttava , koska nämä menetelmät ovat syynä edellisen komission korruptiotapauksiin .
Nämä kohdat , jotka tuntuvat järkeviltä ja joiden puolesta äänestimme , eivät kuitenkaan korjaa sitä Euroopan omaksumaa federalistista ajattelutapaa , joka on luonteenomaista yhteisöaloitteille , ja varsinkin Interreg-aloitteelle .
Kansallinen rintama äänesti siksi mietintöä vastaan . .
( FR ) Euroopan parlamentti on antanut lausunnon komission antamista suuntaviivoista , jotka käsittelevät rajat ylittävää , valtioiden välistä ja alueiden välistä yhteistyötä koskevaa Interreg-yhteisöaloitetta .
Haluan puolustaa ryhmäni esittämää tarkistusta , joka koskee tämän yhteisöaloitteen merellistä ulottuvuutta .
Tarkoituksena ei ole palata Atlantin Euroopan-puoleisten rannikkoalueiden tulevaisuudenhuoliin , vaan käsitellä välttämättömyyttä sisällyttää merirajojen periaate osa-alueeseen A , joka koskee rajat ylittävää yhteistyötä .
Harvat merialueet ovat Euroopan komission antamissa suuntaviivoissa oikeutettuja Interreg IIIA : n mukaiseen tukeen .
Jäsen Decourrièren laatimaan mietintöön tehdyissä tarkistuksissa pyritään tekemään Interreg-aloitteesta " merellisempi " .
Tämä kehitys on merkittävä , ja sitä on jatkettava , koska panoksena on unionin tulevaisuus .
Tunnen Euroopan komission epäröinnin tässä asiassa .
Se toi tämän esille viime marraskuussa pidetyssä kollokviossa , jossa Interreg III -aloite esiteltiin .
Haluan kuitenkin huomauttaa teille , että merirajojen tunnustamisen estäminen merkitsee sellaisen alueen olemassaolon kieltämistä , joka saattaa olla merkittävä hankkeiden ja innovaatioiden lähde .
Mainitsen yhden esimerkin : niin sanottu " kelttiläinen alue " , joka käsittää Bretagnen alueet Ranskassa , Cornouaillen ja Devonin alueet Isossa-Britanniassa sekä Corkin ja Waterfoldin alueet Irlannissa , on alue , jossa harjoitetaan lähitaloutta , jonka perustana on riippuvuus kalatalousalasta ja jossa elintarviketeollisuus sekä etuoikeutetut siteet kulttuuri- ja suhdetoiminnan ( ystävyyskaupunkisopimusten ) alalla ovat merkittävässä asemassa .
Interreg IIIA antaisi näille alueille mahdollisuuden esittää tiettyjä rakenteellisia hankkeita , jotka ovat välttämättömiä pk-yritysten kehitykselle ja tiedonsiirron välityksellä tapahtuvalle teknologiselle tutkimukselle ja kehittämiselle .
Olisi siten toivottavaa , että Euroopan komissio voisi osallistua alueiden välisiin yhteyksiin liittyvien satama- ja lentokenttäinfrastruktuurien toteuttamiseen .
Tällaisella politiikalla olisi siten merkittäviä taloudellisia vaikutuksia Bretagnen kalatalousalalle siinä mielessä , että Bretagne voisi purkaa kalalastinsa lähellä olevissa Irlannin satamissa ja palauttaa ne sitten myöhemmin Bretagnen elintarviketeollisuuteen .
Merirajojen sisällyttäminen osa-alueeseen A antaisi lopuksi mahdollisuuden tunnustaa , että Länsi-Euroopan reuna-alueet muodostavat yhtenäisen ja merkittävän talousalueen , joka yrittää selviytyä Euroopan unionin " mannermaistumisesta " .
Se osoittaisi kunnioitusta näitä reuna-alueita kohtaan , jotka ovat hieman huolissaan unionin laajentumisesta Itä-Eurooppaan .
Merialan potentiaali on vahva .
Älkäämme jättäkö sitä sellaisten yhteisön innovatiivisten ja pilottiohjelmien ulkopuolelle , joiden avulla on mahdollista määritellä Euroopan maantieteellinen ja taloudellinen kartta uudelleen . .
( DA ) Eurooppalainen projekti alkoi valtioiden välisenä yhteistyönä .
Tämä yhteistyö on varmistanut rauhan ja vakauden Euroopassa yli 50 vuoden ajan .
Maanosamme taloudellisen ja poliittisen menestyksen , josta muun muassa EU on esimerkkinä , ja länsimaisten arvojemme yhä laajemman leviämisen seurauksena maailmanmarkkinoilla vallitseva kilpailu on kasvanut voimakkaasti viime vuosikymmenten aikana .
EU : n on oltava valmis vastaamaan siihen kilpailuun .
Se onnistuu ainoastaan tiivistämällä yhteisössä tehtävää yhteistyötä .
Kyse ei ole liittovaltioon johtavan yhdentymiskehityksen lisäämisestä , vaan siitä , että hyödynnämme rajat ylittävän talouden tarjoamia mahdollisuuksia .
Kyse on yhteisten hankkeiden parissa tehtävästä yhteistyöstä ja kaikkien voimavarojen yhdistämisestä .
Interregin kaltainen ohjelma on tarkoitettu tukemaan juuri alueellisia rajat ylittäviä kehityshankkeita .
Nämä hankkeet mahdollistavat sellaisten Euroopan tason taloudellisten kasvukeskusten rakentamisen , jotka voivat vastata maailman tason kilpailijoidemme esittämään haasteeseen .
Sen vuoksi pidän ohjelman jatkamista myönteisenä . .
( FR ) Decourrièren mietinnöllä on hyviä ominaisuuksia : raja-alueiden eristyneisyyden lopettamiseen tähtäävän Interreg-aloitteen ja sen roolin niin selkeän kuin perusteellisenkin esittelyn jälkeen mietinnön 16 kohdassa esitetään toimia pk-yritysten hyväksi .
Jätin kollegani Dominique Souchet ' n kanssa , jolle tämä asia on hyvin tärkeä , käsiteltäväksi viisi tarkistusta , joissa korostetaan pk-yritysten ja käsityöyritysten asemaa Interreg-aloitteen puitteissa , yritysten välisen yhteistyön tärkeyttä sekä välttämättömyyttä ottaa taloudelliset ja yhteiskunnalliset kumppanit mukaan ohjelmien suunnitteluun ja täytäntöönpanoon .
Nämä tarkistukset hyväksyttiin yksimielisesti , mistä olen iloinen .
Ryhmämme ranskalaisjäsenet eivät voi kuitenkaan hyväksyä , että komissio ja federalistileiri vääristävät Interreg-aloitteen tehtävää hämärtääkseen taas hieman lisää kansakuntien poliittista roolia .
Me emme aio luovuttaa Brysselille jäsenvaltioiden asemakaavoituksen sääntelyn tehtävää , kuten mietinnön johdanto-osan L kappaleessa ehdotetaan .
Pyydämme komissiolta ainoastaan yhtä asiaa : sitä , että se tyytyy huolehtimaan siitä , ettei yhteisten politiikkojen toteuttaminen uhkaa jäsenvaltioidemme asemakaavoituksen tasapainoa .
Yhteisen maatalouspolitiikan sekä talous- ja rahaliiton aiheuttamat turmiolliset seuraukset alueiden väliselle tasapainolle ja etenkin syrjäisimpien ja harvimmin asuttujen maaseutualueiden elinvoimalle osoittavat , että tuollaisen kunnianhimoisen tavoitteen saavuttaminen olisi melkoisen vaikeaa .
Emme voi siis hyväksyä yhteisöaloitteen osa-alueen IIIC kehitystä , osa-alueen , joka pitää jäsenvaltiot syrjässä edistäessään komission johdolla tehtävää alueiden välistä yhteistyötä .
Osa-aluetta IIIC kohtaan osoitettu innostus on kummallista , varsinkin kun esittelijä itsekin myöntää mietinnön perusteluosassa , että " alustavat suuntaviivat eivät sisällä ohjeita mahdollisista yhteistyöaloista " ( s .
17 ) ja että " vastuusuhteet ovat epämääräisiä " ( s.18 ) .
Lisämäärärahojen vaatiminen tällaisissa oloissa tälle osa-alueelle , kuten 20 kohdassa tehdään , liittyy samanlaiseen talousarviota koskevaan kilpalaulantaan , joka on sekä vastuutonta että ideologista ja tälle parlamentille tavanomaista .
Ottakaamme lopuksi esille niin komission asiakirjassa kuin Decourrièren mietinnössäkin ilmaistu pyrkimys käyttää Interreg-aloitetta Balkanin maiden rauhan ja jälleenrakennuksen hyväksi : mielestäni rakennerahastoilla ei pidä korjata niitä vahinkoja , jotka amerikkalaiset aiheuttivat Serbialle pommituksissa , jotka olivat sekä rikollisia että tehottomia .
Yhdysvaltain , eikä meidän , olisi kannettava vastuunsa selkkauksesta , jonka se käynnisti ainoastaan omien etujensa ajamiseksi .
Ryhmämme ranskalaisjäsenet eivät voineet siksi tukea Decourrièren mietintöä vaan päättivät pidättäytyä lopullisesta äänestyksestä .
Procaccin mietintö ( A5-0025 / 2000 ) Arvoisa puhemies , äänestin Procaccin maaseudun kehitystä koskevan mietinnön puolesta , en ainoastaan sen vuoksi , että yhdyn LEADER-aloitteen tärkeimpiin linjoihin vaan myös siksi , että se on äsken keskustelun aiheena olleen Urban-aloitteen kääntöpuoli .
Kun kaupungeissa asuvat vanhukset ovat hyvin yksin , maaseudun vanhukset ovat maalla pian ainoita asukkaita , koska nuoret muuttavat kaupunkeihin : valot ja olutkapakatkin houkuttelevat heitä , maaseutu ja maaseutualueet jäävät tyhjiksi .
Siksi pidän erittäin tärkeänä sitä , että kaikki tukisivat tätä unionin ohjelmaa ja että sitä kehitettäisiin edelleen .
Arvoisa puhemies , tässä kohdassa minulle on tärkeää viitata eilisessä keskustelussa pitkälti laiminlyötyyn näkökohtaan , joka koskee toivottavasti pian käynnistyvää LEADER + -ohjelmaa .
Sitä ennen haluaisin kuitenkin käyttää myös tilaisuutta hyväkseni ilmaistakseni täyden tukeni komission uuden ohjelman painopisteille .
Tämä koskee erityisesti integroitua ja useita sektoreita käsittävää toimintatapaa , jonka merkitys kasvaa maatalouden alalla ja jota myös jäsenvaltioiden maatalousministerit korostavat toistuvasti .
Myös ympäristönsuojelun tehostettu korostaminen maaseudun teemojen käsittelyn yhteydessä on kuitenkin erittäin tärkeää meidän kaikkien tulevaisuuden kannalta .
Maanviljelijöiden nimittäminen maaseudun hallintovirkamiehiksi ilmaisee kaiketi parhaiten sen , mihin suuntaan tuleva maatalouspolitiikka ja tietysti sen toteuttaminen ovat yhä enemmän menossa .
Pidän myös hyvin myönteisenä sitä , että yksi Leader + -ohjelman olennaisimmista muutoksista on se , että ohjelmasta voivat hyötyä nyt kaikki maaseutualueet ja siten 80 prosenttia EU : n kokonaispinta-alasta tai 25 prosenttia 15 jäsenvaltion väestöstä .
Silti ohjelman kuusivuotiskauden kokonaistuki , 2020 miljoonaa euroa , on määritetty alhaiseksi , liian alhaiseksi .
Sen lisäksi , ja ennen kaikkea siitä on minun kohdallani myös kyse , ohjelmaan ei valitettavasti sisälly edelleenkään yksityiskohtaisia vuoristoalueita koskevia aloitteita .
Parlamentti ottaa LEADER + -ohjelmassa huomioon pohjoiseurooppalaiset harvaanasutut alueet , mutta ei kuitenkaan samalla tavalla usein hyvin harvaanasuttuja ja sitä kautta epäsuotuisia vuoristoalueita .
Kiitoksia tarkkaavaisuudesta ! .
( PT ) Vaikka tämä LEADER + -yhteisöaloite on jatkoa muille aiemmille aloitteille , siinä on myös joitakin erityispiirteitä .
Niinpä käytettävissä olevia määrärahoja vähennetään melkein puolella , vaikka ohjelmakautta pidennetään .
Silti ohjelmaan sisällytetään uusia tavoitteita , tarkemmin sanoen Natura 2000 -verkoston rahoittaminen , ja kohteiksi kelpaavat kaikki maaseutualueet .
Vaikka tämä yhteisöaloite on suunnattu maaseudun kehittämiseen , se ei kata johdonmukaisesti maataloutta ja maataloustuotantoa , eikä sellaista voi hyväksyä .
Maaseutua ei ole ilman maataloutta , ja sen vuoksi jokaisen maaseudun kehittämisstrategian on pohjauduttava maatalouden sisäsyntyisiin voimavaroihin , joita tosin on kehitettävä muiden toimintojen ohella niin myötä- kuin vastoinkäymisissäkin , maaseudun autioitumisen ehkäisemiseksi .
Tämän vuoksi meistä oli oleellisen tärkeää parantaa mietintöä ehdotuksilla , jotka teimme saadaksemme juuri maataloustoiminnan ja maanviljelijät mukaan maaseudun kehittämisstrategiaan ; tärkeää oli myös anoa lisää määrärahoja , jotta emme asettaisi kyseenalaiseksi ohjelman jatkumista siinä jo mukana olevien maaseutualueiden osalta , ja puolustaa uuden ohjelman jatkumista , heikoimmassa asemassa olevien alueiden hyödyksi .
Kantamme LEADER-aloitteeseen liittyy yleisarvioomme koko EU : n maatalouspolitiikasta .
Sekä LEADER 1 että LEADER 2 , jotka pantiin täytäntöön 1990-luvulla , muodostivat osaltaan uuden YMP : n , joka syntyi vuoden 1992 uudistuksen jälkeen ja joka muodosti yhdessä muiden toimenpiteiden kanssa EU : n maaseudun kehittämispolitiikan niin kutsutun toisen pilarin .
Todellisena tavoitteena on ollut uuden YMP : n tuhoisien seurausten lieventäminen ja peittely sekä pientilallisten uusi suuntautuminen , ei maaseudun kehittäminen ja viljelijäväestön pitäminen maaseudulla , kuten aloitteiden tavoitteiksi tekopyhästi julistettiin .
Tämän todistaa se , että niillä alueilla , joilla näitä aloitteita on sovellettu , maataloustulo ja työllisyys maataloudessa ovat pienentyneet nopeaa vauhtia , ja lopputuloksena näiden alueiden autioituminen on kiihtynyt .
Kuvaava esimerkki on Kreikka , joka tavoitteen 1 maana tuli kokonaan LEADER-yhteisöaloitteen piiriin ja jossa maatalouden työpaikat ovat vähentyneet vuodessa keskimäärin 2,3 prosenttia ja maataloustulo on kaudella 1994-1999 pienentynyt 15,2 prosenttia .
Mielestämme LEADER + on alla mainituista syistä vähemmän tehokas verrattuna LEADER I : een ja II : een .
LEADER + -aloitteen todelliset tavoitteet ovat samat kuin LEADER I ja II -aloitteiden , eli lieventää ja peitellä Agenda 2000 : n ja WTO : n puitteissa sovellettavan YMP : n kielteisiä seurauksia .
Tämä YMP on kuitenkin edellistä huonompi ja lisäksi se käynnistyy huonommalta pohjalta , koska YMP : n uudistus vuonna 1992 ja vuoden 1995 GATT-sopimus ovat aiheuttaneet maataloudelle vakavia ongelmia ja umpikujia .
Valintakriteerit ja LEADER-aloitteella tuettavat toiminnot parhaassa tapauksessa lieventävät joitakin vähemmän tärkeitä maaseudun ongelmia , mutta huonoimmassa tapauksessa nämä toiminnot rappeutuvat PR-menoiksi ja omantunnon tyynnyttelyksi .
Missään tapauksessa ohjelmat eivät edistä valittujen alueiden integroitua kehitystä eivätkä ne synnytä maaseudulle yhtäkään työpaikkaa , koska useimmat toiminnot eivät ole tuotannollisesti suuntautuneita .
Todelliset LEADER + -aloitteeseen osoitetut määrärahat ovat vähentyneet verrattuna LEADER II -aloitteeseen huolimatta 15 prosentin kasvusta ( LEADER II -aloitteen 1 775 miljoonasta eurosta LEADER + -aloitteen 2 020 miljoonaan euroon ) .
Tämä johtuu siitä , että 15 prosentin kasvu on nimellinen eikä todellinen , koska yhteisön keskimääräinen inflaatio on noin 2 prosenttia .
LEADER + -aloitteen kausi on vuotta pitempi kuin LEADER II -aloitteen .
LEADER + -aloitteen piiriin voidaan luokitella kaikki EU : n alueet , kun taas LEADER II -aloitteen piiriin luokiteltiin tavoitteen 1 alueet ja joitakin tavoitteiden 5b ja 6 alueita .
Huomautamme kuitenkin , että siinäkin tapauksessa , että LEADER + -aloitteen todelliset määrärahat olisivat kasvaneet , yhteisöaloite olisi edelleen tehoton , koska Agenda 2000 : n ja WTO : n puitteissa sovellettava YMP ei suosi maataloutta eikä sitä voida vastustaa eikä edes lieventää tällaisilla ohjelmilla , joiden lopputulos monilla alueilla on peittely , harhaanjohtaminen ja turmellus .
Olemme eri mieltä monista mietinnön arvioista .
Korostamme jälleen kerran YMP : n kielteisiä muutoksia ( 1992 - Agenda 2000 ) .
Mielestämme LEADER + -aloite ei oleellisesti auta ratkaisemaan maaseudun ongelmia ja maanviljelyn kuihtumista , vaikka maanviljely on , ja sen täytyy pysyä sellaisena , maaseudun sosioekonominen perusala .
Omalta osaltamme jaamme viljelijöille tietoa näiden ohjelmien tarkoituksenmukaisuudesta .
Teemme kaikkemme , jotta ohjelmia hyödynnettäisiin mahdollisimman hyvin eivätkä ne menisi hukkaan , ja ennen kaikkea yritämme kasvattaa viljelijöiden kamppailua tätä tuhoisaa YMP : tä vastaan , joka kiskoo heidät juuriltaan , kuihduttaa talouden ja autioittaa maaseudun .
Jos YMP : hen ei tule muutosta , mikään ohjelma ei voi taata pientilojen elinkykyä ja maaseudun sosioekonomista elpymistä . .
( FR ) Kansakuntien Eurooppa -ryhmän kaikki jäsenet äänestivät kollegamme Procaccin laatiman LEADER + -yhteisöaloitetta koskevan mietinnön puolesta lähes kaikkien sen kohtien osalta .
Teimme kuitenkin tarkistuksia maatalouden ja maaseudun kehittämisen valiokunnan hyväksymään mietintöluonnokseen tarkentaaksemme joitakin kohtia , joiden avulla tämä yhteisöaloite voidaan tehdä toimivammaksi .
Mielestämme on olennaista yksinkertaistaa etenkin hallinto- ja rahoitusmenettelyjä , jotka ovat osoittautuneet LEADER II -aloitteessa liian raskaiksi ja liian hitaiksi .
Meistä on myös välttämätöntä varmistaa , että paikallisten toimijoiden laatimat kehitysprioriteetit otetaan paremmin huomioon ja ettei LEADER + -aloitteen mukaisia varoja myönnetä pelkästään niille maaseutualueille , jotka ovat harvaan asuttuja .
Tarkistuksessa 10 , jonka jätin käsiteltäväksi ryhmäni puolesta , viitataan ilmaisuun " taloudellinen ja sosiaalinen yhteenkuuluvuus " , joka korvaa ilmaisun " aluesuunnittelu " , sillä Euroopan unionilla ei ole minkäänlaista toimivaltaa tällä alalla .
Tarkistuksessa 11 korvataan sanat " valtion- tai kunnanhallinto " sanoilla " julkishallinto kokonaisuudessaan " .
Koko julkishallinnon ( kuntien , läänien , alueiden , valtion ) on nimittäin oltava päätöksenteossa edustettuna kokonaisuudessaan kaikkine hallinnontasoineen , vaikka onkin totta , että paikallisten toimintaryhmien on muodostettava tasapainoinen ja edustava joukko kumppaneita , jotka kuuluvat alueen eri sosiaalis-taloudellisiin piireihin .
Pidimme siis mietinnön sanamuotoa liian suppeana .
Tarkistuksessa 12 vastataan puolestaan Euroopan parlamentin aluepolitiikkavaliokunnan odotuksiin .
Siihen sisältyy LEADER + -aloitteen ja yhteisön yhteistyö- ja kumppanuusohjelmien , kuten Interreg- , Phare- , Sapard- tai Meda-ohjelmien , välinen välttämätön yhteensovittaminen .
Eri yhteisöaloitteet voivat liittyä toisiinsa Euroopan unionin jäsenvaltioiden , unionin ehdokasvaltioiden tai EFTA : n jäsenvaltioiden alueella .
On muistettava , että Euroopan mantereen todellisena prioriteettina on luoda operationaalinen taso eurooppalaisissa eikä maailmanlaajuisissa puitteissa , kuten esittelijä ehdottaa .
Euroopan unioni voi edistää hyödyllisesti paikallisten toimintaryhmien kaltaisten järjestöjen perustamista tietenkin sillä ehdolla , että eri kumppanit huolehtivat vastaavista kustannuksista .
Asiasisällön osalta kannatamme tietenkin tätä LEADER + -yhteisöaloitetta .
On muistettava , että maaseudun kehittäminen määriteltiin maaseudun kehittämistä käsitelleessä konferenssissa , joka pidettiin Corkissa 7.9. marraskuuta 1996 , yhdeksi Euroopan unionin prioriteeteista siinä mielessä , että on olennaista suojella maataloutemme ja koko maaseudun rakenteiden ( infrastruktuurien , julkisten ja yksityisten palvelujen ... ) eheyttä .
Valitimme tässä yhteydessä valiokunnassa maaseudun kehittämiseen osoitettuja määrärahoja , ja tuimme tarkistuksia , joissa vaadittiin tämän yhteisöaloitteen määrärahojen lisäämistä , jotta se vastaisi aikaisempia LEADER I ja LEADER II -aloitteita .
Seitsenvuotisen LEADER + -aloitteen määrärahat ovat puolta pienemmät kuin LEADER II -aloitteen , jonka kesto oli kuusi vuotta .
Tämä ei ole hyväksyttävää , kun otetaan huomioon maaseudun kehittämisen tärkeys ja seuraukset , jotka aiheutuvat maanviljelijöille hintojen ja tukien alenemisesta Berliinin sopimusten takia tehtävän YMP : n uudistuksen jälkeen .
Sanon lopuksi Euroopan tasolla käytettävien ja paikallisten hankkeiden esittämisen mahdollistavien ensisijaisten arviointiperusteiden osalta , että on kiinnitettävä erityistä huomiota niiden hankkeiden laatuun ja omaleimaisuuteen , joita paikalliset toimintaryhmät ovat jo toteuttaneet LEADER II -aloitteen mukaisesti mutta joita ei ole voitu saattaa loppuun hankkeiden aikataulun ja niiden hallintajärjestelmien kankeuden takia .
( Istunto keskeytettiin klo 13.40 ja sitä jatkettiin klo 15.00 . )
 
Rehujen lisäaineet Esityslistalla on seuraavana Graefe zu Baringdorfin laatima maatalouden ja maaseudun kehittämisen valiokunnan mietintö ( A5-0015 / 2000 ) ehdotuksesta neuvoston direktiiviksi rehujen lisäaineista annetun direktiivin 70 / 524 / ETY muuttamisesta ( KOM ( 1999 ) 388 - C5-0134 / 1999 - 1999 / 0168 ( CNS ) ) . .
( DE ) Arvoisa puhemies , arvoisa komission jäsen Byrne , direktiivissä 70 / 524 / ETY säädetään nykyisellään , että korkean teknologian lisäaineita kohdellaan eri tavoin olemassa olevien hyväksymisten korvaamisten osalta .
Tämän osalta komissio on nyt ehdottanut hyväksymismenettelyn yhdenmukaistamista , jotta aineet , jotka on hyväksytty ennen vuotta 1988 , rinnastetaan nyt hyväksyttäviin aineisiin .
Tältä osin pidämme asianmukaisena direktiivimuutosta maatalouden ja maaseudun kehittämisen valiokunnassa .
Tämä direktiivi käsittää kuitenkin myös antibioottien , lääkkeenkaltaisten aineiden , kasvunedistäjien ja geneettisesti muunnettujen organismien hyväksynnän .
Tältä osin on kyse terveydestä eikä yksinkertaisesta lainsäädännön lähentämisestä .
Siksi me olemme maataloutta käsittelevässä valiokunnassa sitä mieltä , että oikeusperustaa - 37 artikla - ei voida käyttää tässä yhteydessä , vaan komission on ehdotettava meille oikeusperustaa Euroopan unionista tehdyn sopimuksen 152 artiklan perusteella eli parlamentin yhteispäätösoikeutta .
Olemme kysyneet asiaa parlamentin oikeudellisia asioita käsittelevältä valiokunnalta , joka viittasi tämän lainsäädännön lähentämisen osalta siihen , että 37 artikla olisi tässä tapauksessa riittävä .
Me maataloutta käsittelevässä valiokunnassa emme ole kuitenkaan rajoittuneet käsittelemään tätä lainsäädännön lähentämistä , vaan olemme esittäneet sen tosiasian osalta , että tässä ehdotuksessa on kyse myös geneettisesti muunnetuista organismeista , toisen tarkistusehdotuksen , joka käsittelee sisällöllistä kysymystä ja sitä kautta myös väestön terveyttä .
Me neuvottelimme siementen kaupan pitämistä koskevasta direktiivistä komission kanssa kaksi vuotta ja löysimme kompromissin , joka säätelee tässä direktiivissä geneettisesti muunnettujen organismien levittämistä .
Otimme siinä yhteydessä lähtökohdaksi tekstin , joka on tämän direktiivin 70 / 524 / ETY perustana .
Arvoisa komission jäsen Byrne , meistä on käsittämätöntä , että komissio ryhtyessään lähentämään lainsäädäntöä ei lähennä myös itse tekstiä geneettisesti muunnettujen organismien osalta .
Me olemme esittäneet nyt yhden tarkistusehdotuksen , jonka aiheena on juuri tämä komission kompromissi sen alkuperäisessä sanamuodossa .
Tätä sanamuotoa lainattiin muuten myös metsänviljelyaineiston käyttämistä koskevassa metsädirektiivissä , ja me olemme sitä mieltä , että tämän tekstin sisällyttäminen nyt myös tähän direktiiviin on ehdottoman välttämätöntä .
Komissio viittasi valiokunnassa siihen , että se aikoo esittää jatkossa uuselintarvikkeita koskevan direktiivin .
Sen ei pitäisi kuitenkaan olla este sille , että lainsäädäntöä ryhdytään lähentämään jo nyt tässä tapauksessa , jotta erilaisista direktiiveistä ei synny tältä osin oikeusturvattomuutta .
Lähdemme siksi siitä , että te myös hyväksytte näitä geneettisesti muunnettuja organismeja koskevan tarkistusehdotuksemme .
Se tosiasia , että tässä direktiivissä 70 / 524 / ETY on vielä vanha teksti , liittyy siihen , että siementen kaupan pitämistä koskeva direktiivi esitettiin parlamentissa vuonna 1986 ja me neuvottelimme siitä komission kanssa vuoteen 1988 saakka , kun taas tätä direktiiviä koskeva mietintö käsiteltiin vuonna 1994 , ja ilmeisesti parlamentti ei pannut geneettisesti muunnetuille organismeille silloin samaa painoarvoa kuin sitten myöhemmin toimiessani mietinnön esittelijänä .
Arvoisa komission jäsen Byrne , olemme siksi sitä mieltä , että te hyväksytte esittämämme tarkistusehdotukset myös oikeusperustan osalta .
Jos näin ei tapahdu , meidän on pidätettävä itsellemme oikeus palauttaa tämä mietintö valiokuntaan aloittaaksemme sitten , aivan kuten teimme siementen kaupan pitämistä koskevan direktiivin kohdalla , neuvottelut kanssanne tästä arkaluonteisesta kohdasta , jonka osalta muistutan vielä kerran siitä , että nyt laatimamme teksti on kompromissina lainvoimainen sekä teidän että meidän oikeudellisessa yksikössämme .
Meidän ei siis tarvitse neuvotella tekstistä uudelleen , vaan meidän on vain sisällytettävä tämä teksti tähän direktiiviin .
Arvoisa komission jäsen Byrne , odotan jännittyneenä , mitä sanotte ehdotuksistamme !
Arvoisa puhemies , arvoisa komission jäsen , kuuluko rehujen lisäaineita koskeva säädös kilpailun vai kuluttajapolitiikan piiriin ?
Komissiolle ja oikeudellisia asioita käsittelevälle valiokunnalle se on kilpailukysymys .
Meidän on tietenkin otettava huomioon rehuteollisuuden kilpailukyky yhdenmukaistamalla ennen vuotta 1998 ja vuoden 1998 jälkeen hyväksyttyjä aineita koskevat määräykset .
Rehujen hinnannousu on estettävä , ja siksi meidän on tuettava jäsen Doylen esittämiä tarkistusehdotuksia 4 ja 5 .
Asiassa on kuitenkin , kuten jäsen Graefe zu Baringdorf muotoili sen mietinnössään , ensi sijassa kyse kuluttajapoliittisesta aiheesta .
Elintarvikkeiden turvallisuuden on oltava ehdottomasti etusijalla kaikissa rehusta käytävissä keskusteluissa .
Kun puhumme ravintoketjun avoimuudesta , se koskee kaikkea talikosta haarukkaan , ja siten kuluttajansuoja alkaa johdonmukaisesti rehusta .
Rehuun sekoitetut antibiootit , kasvunedistäjät ja geneettisesti muunnetut organismit päätyvät lopulta kuitenkin ihmisen ravintoketjuun .
Dioksiiniskandaalin seurauksena meille kaikille oli selvää , että meidän on vihdoinkin päästävä eroon tästä loasta .
Rehujen lisäaineita koskeva säädös on askel oikeaan suuntaan .
EY : n perustamissopimuksen 152 artiklan mukaan me olemme velvollisia poistamaan ihmisten terveyden vaarantumisen syyt .
Paino on yksiselitteisesti syillä .
Meidän on lopetettava johdonmukaisesti alkuperäisten saastuttajalähteiden - rehun sisältämien vahingollisten lisäaineiden - rahoittaminen .
Muussa tapauksessa me näpertelemme mielestäni oireiden parissa , mutta emme taistele itse taudin syitä vastaan .
Kansalaiset suhtautuvat hyvin kriittisesti erityisesti geneettisesti muunnettujen organismien käyttämiseen .
Meidän on otettava huomioon kansalaisten kasvava kriittinen suhtautuminen geneettisesti muunnettuihin organismeihin ja säädeltävä niiden käyttö rehuissa sen mukaisesti .
Ensinnäkin , jos lisäaine koostuu geneettisesti muunnetuista organismeista tai sisältää sellaisia organismeja , tämä lisäaine saadaan hyväksyä vain , jos se on vaaraton ihmisen terveydelle ja ympäristölle .
Toiseksi on mielekästä hyväksyä , kuten myös mietinnön esittelijä totesi , siementen kaupan pitämistä koskevien sääntöjen kaltaiset säännöt geneettisesti muunnetuista lisäaineista rehussa .
Ja kolmanneksi me tarvitsemme avoimen kuluttajapolitiikan hengessä geneettisesti muunnettuja organismeja sisältäviä rehuja koskevat päällysmerkinnät .
Tämä rehujen yksiselitteinen ilmoittaminen mahdollistaa siis kaksinkertaisen valinnanvapauden sekä rehun käyttäjälle että myös myöhemmin kuluttajalle .
Valinnan pitäisi olla - minun mielestäni - täysivaltaisella kansalaisella .
Me puhumme kaikki skandaalien riepottamista kansalaisista , jotka ovat menettäneet luottamuksensa elintarvikkeiden turvallisuuteen .
Me voimme nyt edistää olennaisesti tämän luottamuksen voittamista takaisin rehujen sisältämiä lisäaineita koskevin johdonmukaisin säännöin .
Täten olen siis myös hyvin jännittynyt tarkistusehdotuksiamme koskevasta vastauksestanne .
Me tulemme siis äänestämään tietenkin niin , että palautamme ehdotuksen mahdollisesti takaisin valiokuntaan .
Arvoisa puhemies , hyvät kollegat , käsiteltävänä oleva ehdotus vuodelta 1970 peräisin olevan rehujen lisäaineista annetun direktiivin muuttamisesta on ensimmäinen lukuisista rehuja koskevista ehdotuksista .
Me keskustelemme siis seuraavien kuukausien aikana täällä parlamentissa vielä muutamista sellaisista .
Se , että tällä aiheella on keskeinen merkitys , on todiste siitä suuresta huomiosta , jota eurooppalainen julkisuus on kohdistanut dioksiinia , antibiootteja , puhdistamolietettä ym. koskeviin skandaaleihin .
Tässä on siis kyse yleisen terveyden suojelemisen tärkeästä elementistä .
Olemme siksi sitä mieltä , että oikeusperustaksi on otettava 152 artikla eikä 37 artikla , kuten komissio on ehdottanut .
Komission ehdottama muutos , nimittäin niiden lisäaineiden yhtäläinen kohtelu , jotka on hyväksytty ennen 31. joulukuuta 1987 tai sen jälkeen , on kiistaton ja saa meidän täyden tukemme .
Maatalouden ja maaseudun kehittämisen valiokunta on kuitenkin tehnyt yksimielisesti muutamia tärkeitä tarkistuksia komission ehdotukseen .
Komission ehdottamassa säädöksessä piilee uhka , että tiettyjen lisäaineiden markkinoinnissa syntyy monopoleja .
Oikeus hakea hyväksymistä annetaan vain sille , joka sai alkuperäisen hyväksynnän , kuitenkin pois lukien ne yritykset , jotka ovat saaneet hyväksynnän myöhemmin .
Meidän tulisi estää sellainen monopoliaseman syntyminen , joka saattaisi johtaa esimerkiksi rehujen hinnannousuun , myöntämällä väliaikainen hyväksyminen kaikille yrityksille , jotka ovat markkinoineet tiettyä ainetta 1. huhtikuuta 1998 .
Tämä väliaikainen hyväksyminen on voimassa , kunnes uudelleenarviointimenettely on saatu päätökseen .
Tärkein muutos verrattuna komission ehdotukseen koskee kuitenkin mietinnön esittelijän suosittamaa geneettisesti muunnettuja organismeja koskevien määräysten sisällyttämistä lisäaineita koskevaan direktiiviin .
Hän on ottanut tältä osin lähtökohdaksi parlamentin ja komission neuvotteleman kompromissin , joka koskee geneettisesti muunnettujen organismien hyväksymistä tarkoituksellista levittämistä koskevan direktiivin ulkopuolella .
Tämä antaa jo perustan geneettisesti muunnettujen organismien hyväksymiselle .
Siten on vain loogista hyväksyä myös käsiteltävänä olevassa tapauksessa niiden sääntöjen , joita olemme hyväksyneet jo muilla aloilla - mainitsen vain metsänviljelyaineiston alan - , kaltaisia sääntöjä geneettisesti muunnetuista lisäaineista rehussa .
Tärkeässä asemassa on tässä yhteydessä erityisesti geneettisesti muunnettujen lisäaineiden merkitseminen .
Se antaa toisaalta maanviljelijälle mahdollisuuden tehdä tietoinen päätös siitä , haluaako hän käyttää sellaisia rehuja vai ei , ja antaa toisaalta kuluttajalle mahdollisuuden torjua elintarvikkeet , jotka on valmistettu geneettisesti muunnettujen organismien perusteella .
Lopuksi ryhmämme kiittää vielä lämpimästi mietinnön esittelijää , joka on nähnyt paljon vaivaa .
Voimme uskoakseni odottaa komission jäsen Byrnen vastausta jännittyneinä .
Arvoisa puhemies , hyvät kollegat , tässä mietinnössä käsitellään enemmänkin muotoja , toisin sanoen sitä , kuinka lisäaineet hyväksytään , ja siinä käsitellään vähemmän sitä , mitä lisäaineet ovat ja miten ne toimivat .
Minun on saatava käyttää tilaisuutta hyväkseni korostaakseni sitä , miten tärkeää on , että käsittelemme jatkossa kaikkia näitä direktiivejä 152 artiklassa esitetyn menettelyn mukaan , koska sekä elintarviketurvallisuus että ympäristökysymykset edellyttävät yhtenäistä politiikkaa , kokonaisnäkemystä .
Emme voi jatkaa nykyistä toimintatapaamme , toisin sanoen sitä , että käymme läpi jokaisen yksityiskohdan ja usein vasta siinä vaiheessa , kun vahinko on jo sattunut .
Esittelijä korosti rehujen lisäaineena käytettyjen geneettisesti muunnettujen organismien tutkintaa ja merkintää .
Haluaisin vielä kerran puhua antibiooteista .
Tosiaankin niistä yhdeksästä antibiootista , joiden käyttäminen rehuissa oli alun perin sallittua , viiden käyttö on nyt kiellettyä , mutta on erittäin tärkeää , että kiellämme myös jäljelle jäävien neljän antibiootin käytön , ei vain kansanterveyden vaan myös eläinten kannalta .
Olemme päässeet niin pitkälle , että tiedämme , että antibioottien resistenssi uhkaa kansanterveyttä , erityisesti pikkulapsia .
Useissa jäsenvaltioissa voidaan jo todistaa , että antibioottien väärinkäyttö eläintaloudessa on täysin tarpeetonta .
Useassa valtiossa on jo kauan sitten luovuttu asteittain antibioottien käytöstä rehussa , ja muutamissa valtioissa niiden käytön asteittaista luopumista ollaan parhaillaan toteuttamassa onnistunein tuloksin .
Antibioottien osalta olemme jo kauan sitten ohittaneet sen vaiheen , että voisimme käyttää ennalta varautumisen periaatetta , josta kovasti puhumme .
Ympäristöön liittyvässä työssä on kuitenkin vielä yksi tärkeä periaate nimittäin vaihtoperiaate .
Haluaisin lyhyesti mainita kokkidiostaatit .
Kyse on teknisestä antibiootista , jonka käyttäminen ei ole aivan välttämätöntä .
Se voidaan korvata muilla aineilla .
Kananpoikia voidaan rokottaa .
Se tosin maksaa hieman enemmän , mutta se on ympäristölle vaaratonta .
Nykyään kokkidiostaatit ajautuvat lannoitteiden mukana pelloille .
Siten ne joutuvat veteen , joka on todellakin tärkein elintarvikkeemme .
Arvoisa puhemies , arvoisa komission jäsen , hyvät kollegat , rehujen lisäaineita koskeva mietintö liittyy teknistaloudelliseen ongelmaan kilpailun tasapainon palauttamiseksi rehujen eri lisäaineiden ja näiden lisäaineiden tuottajien välille .
Belgiaa ja muita Euroopan maita viime kesänä koetelleen vakavan dioksiinikriisin jälkeen emme voi kuitenkaan tyytyä pohtimaan nyt pelkästään kysymystä kilpailusta .
Komission tieteelliset asiantuntijat löysivät nimittäin tuolloin Brasiliasta tuotujen sitrushedelmien hedelmälihasta jäännöksiä teollisuudessa käytettävästä kalkista , jossa oli dioksiinia , vaikka tämä löydös ei juuri tullutkaan suuren yleisön tietoon .
Niinpä on aika tutkia yksityiskohtaisesti ravintoketjun kaikki tekijät , jotka osallistuvat tuottoa lisäävien rehujen valmistamiseen .
Pantakoon ohimennen merkille , ja tämä on jo kaiken huippu , ettei ongelma ole ollenkaan niin vakava koiriemme , kissojen ja muiden kotieläimiemme ravinnon osalta .
Onko tämän teollisuudenalan yritysten käymä hillitön ja maailmanlaajuinen kilpailu syynä siihen , että tämä ala on muuttunut elintarviketeollisuuden kaikkien jätteiden kierrätyspaikaksi ?
Näin vakavasta aiheesta ei voida käydä pelkästään teknistä keskustelua , vaikka antibioottien ja muiden kasvunedistäjien hyväksyntää rajoitetaankin jo direktiivissä .
Varotoimia , joihin olemme ryhtymässä rehujen osalta , on sovellettava myös maatilaeläinten ravintoon , niiden samojen eläinten , jotka löydämme myöhemmin lautaseltamme .
Kuten mietinnössä korostetaan ponnekkaasti , lisäaineiden merkintä on ehdoton välttämättömyys , jotta jokainen maanviljelijä tuntisi maatilallaan karjalleen tarkoittamiensa rehujen kaikki ainesosat .
Lisäksi hänen on tiedettävä , onko hänen proteiinijyväsäkkeihinsä tungettu geneettisesti muunnettuja organismeja .
Nämä ainekset voivat olla uhka kansanterveydelle .
Ennalta varautumisen periaate pakottaa meidät joka tapauksessa noudattamaan selvästi ilmaistun jäljitettävyyden vaatimusta näiden tuotteiden markkinoinnin kaikilla tasoilla .
Ennen lisäaineiden merkintää on kuitenkin laadittava selvät säännöt .
On esitettävä yksinkertaisia kysymyksiä , jotka koskevat esimerkiksi eläinjauhojen käytön todellista tarkoituksenmukaisuutta .
Vaikka tarkastelemmekin sekä etiikan että terveydensuojelun kannalta kaikkia niitä ongelmia , joita eläinjauhot ovat meille aiheuttaneet , nyt on tutkittava tarkoin itse niiden käyttöä .
Elintarviketurvallisuutta koskevan valkoisen kirjan rehuja käsittelevän luvun on toimittava tässä työmme perustana , jotta voisimme mennä pelkkiä kaupallisia kysymyksiä huomattavasti pidemmälle .
Komissio on käyttänyt useaan otteeseen ilmausta " navetasta keittiöön " .
PPE-ryhmän kollegamme korosti tätä juuri äsken .
Se on hyvä ilmaus , mutta sille on myös annettava jokin merkitys .
Ja jotta sille voitaisiin antaa jokin merkitys , on käsiteltävä samanaikaisesti sekä eläimiin että kuluttajien terveyteen liittyviä ongelmia .
Siksi on tärkeää hyväksyä johdanto-osan kappaleeseen 4 tehty tarkistus 2 , jonka avulla voidaan välttää uhka monopoliasemasta , monopolin , joka voi syntyä , jos ensimmäisinä jonkin lisäaineen markkinointiluvan saaneet yritykset voisivat ainoina hyödyntää tätä lupaa uudelleenarviointimenettelyn ajan .
Erityisen tärkeää on kuitenkin hyväksyä uuteen 2 a artiklaan tehdyt tarkistukset 4 ja 5 , joiden avulla on mahdollista merkitä selvästi geneettisesti muunnetut lisäaineet , jotta kuluttajilla olisi mahdollisuus tehdä asiantuntevasti päätös niiden käytöstä .
Arvoisa puhemies , hyvät parlamentin jäsenet , korkean teknologian lisäaineiden saatavuus rehualalla edellyttää toimijoilta - ja heitä on tiettävästi hyvin paljon - yksityiskohtaisia tietoja lisäaineiden käytöstä sellaisten käytäntöjen estämiseksi , jotka rikkovat yhteisön oikeutta .
Nykyinen rehujen lisäaineita koskeva direktiivi ei voi tehdä sitä yksin .
Sen jälkeen tulee muita direktiivejä , ja olen sitä mieltä , että ne on sijoitettu oikein maataloutta käsittelevään valiokuntaan .
Rehuja ja lisäaineita koostetaan , sekoitetaan , laimennetaan ja leikataan moninkertaisesti ja kuljetetaan useita kertoja , kunnes liha , maito , leipä ja muut tuotteet myydään kaupan tiskiltä .
Rehuntuottajien taistelu suurimmista markkinaosuuksista on erittäin ongelmallista aivan kuten elintarviketuotannon alallakin .
Sen kielteiset seuraukset tunnetaan , myönteisiä vähemmän .
Olen hyvin vakuuttunut siitä , että eurooppalaisten kuluttajien terveyttä voidaan suojella ekologisessa ketjussa järkevimmin elintarvike- ja rehuntuotannolla , jossa tuotteita tuotetaan tietyllä alueella kyseisen alueen kuluttajia varten .
Tämä vaatisi kuitenkin vielä lisää työtä .
Arvoisa puhemies , haluaisin aloittaa onnittelemalla esittelijä Graefe zu Baringdorfia hänen mietinnöstään .
Se kuvastaa kaikkien EU-kansalaisten näkemyksiä ja huolenaiheita , jotka koskevat elintarvikkeiden turvallisuutta ja laatua .
Parin viime vuoden tapahtumat ovat todellakin herättäneet tietoisuutta ja huolta elintarvikkeiden turvallisuuteen ja kansanterveyteen kohdistuvasta todellisesta uhkasta .
Kaikkien kansalaisten täytyy pitää parlamentin nopeaa toimintaa suurimpana takeena tulevaisuuden varalta , sillä olette laatineet elintarvikkeiden laatua koskevan asialistan , jota jäsenvaltioiden täytyy noudattaa .
Parlamentti kuitenkin korostaa myös tällä keskeisellä hallinnon alueella sitoutumistaan toissijaisuuteen ja kehottaa jäsenvaltioita kantamaan oman vastuunsa .
Olemme Agenda 2000 : ssa mielestäni asettaneet etusijalle sellaisia politiikkoja , jotka ovat kansalaisten välittömiä huolenaiheita : elintarvikkeiden turvallisuuden , veden laadun , ympäristönsuojelun ja maaseudun kehittämisen .
Jos sitoudumme toteuttamaan ahkerasti tätä asialistaa , uuden vuosituhannen ensimmäiset vuodet ovat merkkipaalu sellaisten politiikkojen täytäntöönpanossa , joissa keskitytään ihmisiin ja jotka heijastavat hyvin selvästi yhteisön tarpeita .
Suhtaudun myönteisesti erityisesti rehujen lisäaineille ehdotettuihin uusiin ja ankariin hyväksymismenettelyihin .
Niiden rikkojia on rangaistava ankarasti .
Onnittelen elintarvikkeiden turvallisuudesta vastaavaa uutta komission jäsen Byrneä .
Hänellä on edessään vaikea urakka , mutta hän on reagoinut nopeasti ja tehokkaasti parlamentin vaatimuksiin sekä kuluttajien huolenaiheisiin .
Olen erityisen hyvilläni siitä , että oma maani , Irlanti , on eturivissä uusien jäljitettävyysperiaatteeseen perustuvien elintarvikemääräysten täytäntöönpanossa .
Tämä tekee Irlannin saaresta tulevaisuudessa elintarviketuotannon huippuyksikön .
Arvoisa puhemies , arvoisa komission jäsen , minäkin haluaisin onnitella esittelijää , joka on tehnyt erinomaista työtä , ja iloita etenkin siitä yksimielisyydestä , joka vallitsi ryhmässämme tästä asiasta .
Direktiiviehdotuksessa siis määrätään , että komissio korvaa asetuksen välityksellä lisäaineiden nykyiset hyväksymiset sellaisilla hyväksynnöillä , jotka ovat sidoksissa lisäaineiden liikkeelle laskemisesta vastaaviin henkilöihin , ja että tämä korvaaminen toteutetaan samaan aikaan kaikkien kyseessä olevien lisäaineiden osalta .
Johdonmukainen oikeudellinen kehys on palautettava .
Komissio ehdotti jo lokakuussa 1999 oikeusperustaa direktiiville 70 / 524 / ETY hyväksymisten korvaamiseksi .
Meidän on kuitenkin huolehdittava siitä , ettei kilpailu vääristy , mistä jäsen Kindermann ja jäsen Auroi muistuttivat .
Mielestäni myös rehujen geneettisesti muunnetut lisäaineet on merkittävä selvästi , jotta loppukuluttajilla olisi mahdollisuus päättää , käyttävätkö he geneettisesti muunnettuja organismeja sisältävää ravintoa vai ei .
On varmistettava , että kuluttajat säilyttävät vapautensa päättää asiasta asiantuntevasti .
Arvoisa komission jäsen , tällä ehdotuksella ei ole mitään taloudellisia vaikutuksia yhteisön talousarvioon .
Tuottajat ja kuluttajat vaativat siksi elintarviketurvallisuusasiassa täydellistä avoimuutta .
Olen vakuuttunut siitä , että komissio voi kannattaa esittelijän tekemiä ehdotuksia , jotka - palautettakoon tämä mieliin - , hyväksyttiin yksimielisesti maatalouden ja maaseudun kehittämisen valiokunnassa .
Arvoisa puhemies , BSE-kriisistä lähtien olemme sanoneet täällä parlamentissa toistuvasti , että rehu on yksi tärkeimmistä ja ensimmäistä elementeistä elintarvikkeiden turvallisen tuottamisen sekä kuluttajien terveyden ja suojelemisen kannalta .
Olemme siksi iloisia , että komissio esittää rehujen lisäaineita koskevan ehdotuksen .
Valiokunta , jonka nimissä puhun täällä , nimittäin ympäristöasioiden , kansanterveyden ja kuluttajapolitiikan valiokunta on - olettaen , että maataloutta käsittelevän valiokunnan puheenjohtaja laatii esittelijänä näin hyvän mietinnön - päättänyt joulukuussa , että voimme luopua lausunnon antamisesta .
Haluaisin silti sanoa siitä muutaman sanan ja ottaa kantaa muutamiin kohtiin .
Ensiksi ehkä jotakin oikeusperustan kysymyksestä .
Vaikka meillä täällä parlamentissa on uusi työjärjestys - ja on täysin mahdollista , että maataloutta käsittelevän valiokunnan erittäin kunnianhimoisen puheenjohtajan myötä maataloutta käsittelevän valiokunnan ja ympäristöasioita käsittelevän valiokunnan välillä voi ilmetä yhä useammin ongelmia lainsäädäntöä koskevan toimivallan osalta - , yksi asia on minulle siitä huolimatta aina täysin selvää sellaisissa konflikteissa : tämän parlamentin yhteenkuuluvuus on ratkaisevaa , ja asian oikeusperusta on minulle ratkaisevaa .
Siksi - tämä minun on sanottava teille , arvoisa komission jäsen Byrne - tuomitsen oikeusperustan valinnan .
Jos se on vain perinteinen ja aiemmista direktiiveistä omaksuttu oikeusperusta , sen säilyttäminen on virhe .
Amsterdamin sopimuksessa sanotaan erittäin selvästi : jos ihmisten terveys on kyseessä , oikeusperustaksi on valittava 152 artikla .
Minun on sanottava parlamenttimme oikeudellisia asioita käsittelevälle valiokunnalle tämän osalta : ei yksinkertaisesti riitä , että tarkastellaan komission ehdotusta ja sanotaan , että siinä ei puhuta mitään terveydestä ja kuluttajansuojasta , joten kyse ei ole myöskään terveydestä ja kuluttajansuojasta .
Siksi ryhmäni - kuten jäsen Kindermann jo sanoi - äänestää huomisessa äänestyksessä oikeusperustan muuttamisen puolesta , ja toivon muiden parlamentin ryhmien tekevän samoin .
Arvoisa komission jäsen Byrne , pyydän teitä avoimuuden ja hyvän yhteistyön hengessä hyväksymään ja puoltamaan oikeusperustan muuttamista .
Jos me nimittäin emme tee sitä , vaan noudatamme oikeudellisia asioita käsittelevän valiokunnan suositusta , annamme manipulaation temmeltää rauhassa .
Sallimme silloin nimittäin komission päättää oikeusperustan valinnasta niin , että terveyspolitiikkaa ei yksinkertaisesti mainita tekstissä , jolloin meillä on oikeusperustana yhtäkkiä 37 artikla .
Sallikaa minun sanoa lyhyesti vielä jotakin kahdesta muusta asiasta : geneettisesti muunnetut mikro-organismit rehussa .
Ei voi olla niin , että viitataan vertikaaliseen lainsäädäntöön ja sanotaan , että me tarvitsemme joskus toisenlaisen lainsäädännön .
Sitä meillä ei kuitenkaan ole tällä hetkellä !
Ja niin kauan kuin meillä ei ole sitä , meidän on käsiteltävä jokaisessa kohdassa , jossa säädämme lakeja , myös geneettisesti muunnettuja mikro-organismeja , mainittava ne erikseen ja vaadittava päällysmerkintöjä .
Tämän mietinnön esittelijä on tehnyt sen , ja se on hyvä muistutus .
Sanon teille vielä kerran , kuten olen tehnyt jo useita kertoja : kyllä , haluaisin komission tekevän ehdotuksia sallittujen rehujen luettelosta .
Me tulemme sitten varmasti kiistelemään ja käsittelemään niitä täällä parlamentissa , mutta me tarvitsemme ainakin rehujen sallittuja lisäaineita käsittävää luetteloa koskevan lähtökohdan .
Yhtä tärkeää on se , että meillä on lisäaineiden tuotantoa koskevat tiukat hygieniavaatimukset , joita valvotaan jäsenvaltioissa asianmukaisesti .
Molemmilla aloilla on vielä puutteita , ja siltä osin meillä on vielä paljon tehtävää .
Arvoisa puhemies , haluaisin onnitella esittelijää hänen mietinnöstään .
Tämä on epäilemättä sellainen kysymys , jota käsittelemme uudestaan useassa yhteydessä tulevaisuudessa .
Viime vuosien tapahtumat ovat kiinnittäneet huomiomme paitsi elintarvikkeiden tuottajia myös kuluttajia uhkaaviin valtaviin ongelmiin .
Meidän täytyy löytää tasapaino kummankin osapuolen välille .
Meidän täytyy ratkaista tämä kysymys , koska on tärkeää palauttaa kuluttajien luottamus heidän nauttimaansa ruokaan .
Yksi keino saavuttaa tämä on täydellinen avoimuus elintarvikkeiden merkinnöissä .
Geneettisesti muunnetut organismit ovat uusi haasteemme .
Ihmiset ovat erittäin huolestuneita tästä , ja syystäkin : minäkin olen huolestunut tästä .
Olen kuitenkin sitä mieltä , ettemme saisi antaa geneettisesti muunnettuja organismeja koskevan huolemme jättää varjoonsa huoltamme rehussa käytetyistä kasvunedistäjistä tai rehuseoksissa käytetyistä antibiooteista .
Emme todellakaan saisi antaa geneettisesti muunnettujen organismien peittää alleen sitä tosiseikkaa , että monien Euroopan maiden rehut sisältävät yhä lihaa ja luujauhoa .
Yksi tekijä näiden keskustelussamme mainittujen kehityssuuntausten taustalla on kilpailu - jäsenvaltioiden välinen kilpailu elintarviketuotannon kustannuksista .
Meidän täytyy varmistaa kaikilla näillä alueilla yhtäläiset kilpailumahdollisuudet : elintarvikkeiden täytyy täyttää samat vaatimukset kaikissa jäsenvaltioissa .
Meillä on ollut dioksiiniskandaali , BSE-tauti ja monia muita ongelmia .
Tärkeimpänä ongelmana on raha , nimittäin se , kuka maksaa kustannukset .
Ongelmana on se , että kustannuksia ei jaeta tasan kuluttajan ja tuottajan kesken : tuottajan on ollut pakko maksaa kaikki kustannukset .
Meidän täytyy jakaa koituneet lisäkustannukset tasapuolisesti .
Meidän täytyy myös varmistaa , että Euroopan unioniin tuotavat elintarvikkeet täyttävät Euroopan unionin vaatimukset .
Ellemme ylläpidä näitä vaatimuksia tuontielintarvikkeiden osalta , joudumme tulevaisuudessa entistä suurempiin vaikeuksiin . .
( EN ) Haluaisin ensiksi kiittää maatalouden ja maaseudun kehittämisen valiokuntaa ja sen esittelijää , valiokunnan puheenjohtaja Graefe zu Baringdorfia komission ehdotuksen tarkastelusta .
Komission ehdotus on varsin tekninen , kuten jotkut teistä ovat sanoneet .
Joka tapauksessa sen tavoite on suhteellisen yksinkertainen : yhdenmukaistaa rehujen lisäaineiden hyväksymismenettelyt .
Nykyisin hyväksymisiä kohdellaan eri tavoin sen mukaan , onko hakemukset jätetty ennen 1. tammikuuta 1988 vai sen jälkeen .
Komission ehdotuksen tarkoituksena on yhdenmukaistaa menettelyt , jottei tällaista erottelua esiintyisi .
Ehdotetun muutoksen laajuus on näin ollen hyvin rajallinen .
Parlamentti on esittänyt viisi tarkistusta .
Pahoittelen sitä , ettei komissio pysty hyväksymään näitä tarkistuksia huolimatta siitä , että olen täysin tietoinen parlamentin , maatalousvaliokunnan ja erityisesti esittelijä Graefe zu Baringdorfin näkemyksistä ja sitoutumisesta näihin kysymyksiin .
Käsittelen erikseen kutakin yksittäistä tarkistusta .
Ensimmäisellä tarkistuksella pyritään muuttamaan ehdotuksen oikeusperustaa korvaamalla 37 artikla 152 artiklalla .
Huomauttaisin vain , että komission ehdotuksessa ei mainita terveyden suojelua tai kuluttajansuojaa .
Ehdotettu tarkistus on tekninen , eikä voida tulkita , että sen päätavoitteena olisi kansanterveyden suojelu .
Huomaan , että myös parlamentin oikeudellisten ja sisämarkkina-asioiden valiokunta katsoo , että 37 artikla on asianmukainen oikeusperusta .
Muistutan parlamentille , että 152 artiklan päätavoitteena on terveyden suojelu .
Suosittelen teille oikeudellisten asioiden valiokunnan kirjeessä esitettyjä perusteluja , joissa kanta ilmaistaan mielestäni täsmällisesti , selkeästi ja ihailtavan lyhytsanaisesti .
Tarkistuksissa 2 ja 3 mennään paljon pitemmälle kuin komission ehdotuksessa , sillä niillä pyritään antamaan geneettisesti muunnettuja lisäaineita koskevia lisäsäännöksiä .
Olen ensimmäisenä myöntämässä , että geneettisesti muunnetut organismit ovat erittäin tärkeä kysymys .
Myönnän ja tunnustan myös sen , että geneettisesti muunnettuja organismeja koskevan EU-lainsäädännön uudistamiseksi tarvitaan useita aloitteita .
Tämä tekninen tarkistus ei kuitenkaan ole oikea väline tällaisten aloitteiden tekemiseksi .
Komissio on sitä mieltä , että on ennenaikaista muuttaa tässä vaiheessa direktiivin 70 / 524 nykyisiä määräyksiä geneettisesti muunnettujen lisäaineiden osalta .
Sen sijaan on syytä odottaa , mitä tapahtuu direktiivin 90 / 220 muuttamista koskevalle yhteiselle kannalle , joka on parhaillaan toisessa käsittelyssä parlamentissa .
Komissio aikoo mennä paljon pitemmälle kuin parlamentin nykyisissä tarkistuksissa ehdotetaan .
Voin myös vakuuttaa parlamentille , että varmistan , että tähän liittyvät direktiivin 90 / 220 säännökset sisältyvät direktiivin 70 / 524 muuttamista koskevaan ehdotukseen , jonka komissio on luvannut esittää parlamentille elintarvikkeiden turvallisuutta koskevassa valkoisessa kirjassa ennen heinäkuuta 2001 .
Voin myös vakuuttaa parlamentille , että kaikki täällä tänään esitettävät huomautukset otetaan huomioon .
Myöskään tarkistuksia 4 ja 5 ei voida hyväksyä , koska niissä suositaan tarpeettomasti kopiotuotteita hyväksymällä niiden liikkeeseen laskeminen , ennen kuin hyväksymishakemusta on edes jätetty .
Komissio vaatii , että tällaisten hakemusten turvallisuus ja vaikutus on arvioitava ennen niiden hyväksymistä .
Voin vain pyytää teitä jälleen kerran pitämään mielessä komission ehdotuksen teknisen luonteen ja odottamaan rehujen lisäaineita koskevaa varsinaista uutta direktiiviehdotusta , ennen kuin käsittelemme laajempia kysymyksiä .
Haluaisin käsitellä joitakin keskustelun kuluessa esille otettuja erityiskysymyksiä .
Ensiksikin esittelijä Graefe zu Baringdorfin esittämien huomioiden osalta haluaisin vakuuttaa hänelle , että muutamme geneettisesti muunnettujen lisäaineiden hyväksymismenettelyä lisäainedirektiivissä 70 / 524 emmekä uusrehudirektiivissä .
Tässä direktiivissä käsitellään pikemminkin raaka-aineita kuin lisäaineita .
Parlamentin käyttämä teksti on peräisin vuonna 1998 annetusta direktiivistä .
Direktiiviä 90 / 220 koskeva vertikaalinen lainsäädäntö siitä , miten geneettisesti muunnettujen organismien ympäristöriskien arviointi toteutetaan , on kuitenkin sittemmin muuttunut ja muuttuu yhä .
Se on parlamentissa toisessa käsittelyssä .
Mielestäni meidän pitäisi odottaa direktiivin 90 / 220 ja erityisesti sen 11 artiklan lopputulosta .
Keskustelussa viitattiin lisäksi siihen kysymykseen , voisiko tämä ehdotus aiheuttaa monopolien muodostumisen uhkan .
Jäsen Kindermann ja jäsen Auroi viittasivat tähän .
Haluaisin esittää pari huomiota tästä kysymyksestä .
Ensiksikin , tämä asia on ollut valmisteilla vuodesta 1993 lähtien , joten se ei tosiasiassa ole vaikuttanut muiden hyödykkeiden tuottajiin .
Nämä hakijat voivat todellakin edelleen hakea hyväksymistä tuotteelleen .
Painottaisin myös sitä , että komissio ei ole koskaan hyväksynyt yhtään hyväksymishakemusta lisäaineisiin sisällytettävistä geneettisesti muunnetuista organismeista .
Jäsen Roth-Behrendt viittasi asianmukaista oikeusperustaa koskevaan kysymykseen eli siihen , pitäisikö sen olla 37 artikla vai 152 artikla .
Viittaan jälleen siihen , mitä sanoin aiemmin tästä asiasta , ja vakuutan hänelle ja parlamentille , että olisi täysin sopimatonta , että komissio pyrkisi oikeuttamaan jonkin toimenpiteen 37 artiklan perusteella vain poistamalla säännöksestä viittauksen kansanterveyteen .
Tätä kysymystä on tarkasteltu ainakin kahteen otteeseen Euroopan yhteisöjen tuomioistuimessa , joka on antanut oikeudelliset kriteerit tämänkaltaisia tilanteita varten , joissa asianmukainen oikeusperusta on otettava huomioon lainsäädäntöä annettaessa .
Tuomioistuimen kanta näyttää olevan varsin selkeä tässä asiassa .
Sanoisin yleisenä kommenttina täällä ehdotettuihin tarkistuksiin , erityisesti oikeusperustaa koskevaan kysymykseen , että mielestäni näissä olosuhteissa olisi sopimatonta muuttaa oikeusperustaksi 152 artikla , sillä se olisi hyvin todennäköisesti ristiriidassa tuomioistuimen antamien puolueettomien kriteerien kanssa .
Jotkut teistä - erityisesti jäsen Nicholson - viittasivat merkintöjä koskevaan kysymykseen .
Direktiivissä 70 / 524 ennakoidaan geneettisesti muunnettujen lisäaineiden merkintöjä koskevaa kysymystä .
Se sisältyy siihen jo nyt , sillä siinä puhutaan tiettyjä tuotantoprosessista johtuvia ominaisuuksia koskevista tiedoista .
Tätä kysymystä tullaan siis käsittelemään .
Tuon sanamuodon ansiosta voimme velvoittaa hakijat ilmoittamaan etiketissä siitä , että hakemuksen kohteena olevassa tuotteessa on käytetty geneettisiä muuntelutekniikkoja . .
( DE ) Arvoisa puhemies , sallikaa minun esittää komission jäsenelle vielä yksi kysymys .
Arvoisa komission jäsen Byrne , aluksi seuraava muistutus : Euroopan parlamentilla ei ole aloiteoikeutta lainsäädännössä .
Kun te ehdotatte direktiivin tai asetuksen muuttamista , me otamme kuitenkin itsellemme oikeuden tarkastella koko asetusta eikä vain sitä osaa , jonka te olette poiminut siitä .
Me olemme kuitenkin rajoittuneet käsittelemään tarkistusehdotuksissamme muodollista lähentämistä muihin direktiiveihin .
Sisällölliset kysymykset olemme jopa vielä sivuuttaneet .
Tarkistusehdotuksissa ei ole esimerkiksi käsitelty antibiootteja .
Kyse on siksi vain yksittäisten direktiivien oikeudellisten määräysten lähentämisestä .
Arvoisa komission jäsen Byrne , kysymykseni kuuluu : Yhdistyneiden Kansakuntien Montrealin konferenssissa ajettiin äskettäin läpi päätös , jonka mukaan geneettisesti muunnetut organismit on merkittävä kansainvälisessä kauppaliikenteessä .
Uskotteko todellakin , että parlamentti - kun meillä on nyt tämä mahdollisuus - voi sallia sen , että tätä merkintää ei toteuteta Euroopan unionin sisällä rehujen lisäaineiden kohdalla ?
Arvoisa komission jäsen Byrne , se johtaa teidän ja parlamentin väliseen voimainkoetukseen .
Me neuvottelimme siementen kaupan pitämistä koskevasta lainsäädännöstä kaksi vuotta .
Odotan ilolla yhteisiä keskustelujamme . .
( EN ) Painottaisin , että tämän direktiivin nojalla ei ole hyväksytty geneettisesti muunnettuja organismeja ; se koskee ainoastaan lisäaineita .
Haluaisin myös sanoa merkintöjä koskevasta kysymyksestä , että tämä on monimutkainen asia .
Sitä käsitellään parhaillaan , ja sitä tullaan käsittelemään perusteellisesti etenkin direktiivissä 90 / 220 .
Tämä kysymys on nyt parlamentin käsiteltävänä , ja sitä tullaan käsittelemään muissakin direktiiveissä , joiden oikeusperustana on niin ikään 152 artikla , joka antaa parlamentille täydet toimivaltuudet yhteispäätösasioissa .
Vakuuttaisin esittelijä Graefe zu Baringdorfille , että en suinkaan pyri minkäänlaiseen yhteenottoon tai voimainkoetukseen parlamentin kanssa tästä kysymyksestä enkä toivo sitä .
Kuten aina , pyrin tekemään yhteistyötä parlamentin kanssa ja varmistamaan , että saamme aikaan parhaat mahdolliset tulokset .
Tätä kysymystä voidaan parhaiten käsitellä parlamentin käsiteltävänä olevassa lainsäädäntöehdotuksessa sekä valmisteilla olevassa lainsäädännössä pikemminkin kuin tässä teknisessä asiakirjassa ja tilanteessa , jossa direktiivissä 90 / 220 säädettyjä ja käsiteltäviä kysymyksiä ei voida täysin ottaa huomioon .
On parasta odottaa tuota keskustelua , joka ymmärtääkseni käydään varsin pian .
Kaikkia näitä kysymyksiä tarkastellaan tuossa lainsäädännössä . Kiitos , arvoisa komission jäsen .
Parlamentti panee tarkoin merkille huomautuksenne .
Keskustelu on päättynyt .
Äänestys toimitetaan huomenna klo 11.30 .
 
Skrapie Esityslistalla on seuraavana Bögen laatima maatalouden ja maaseudun kehittämisen valiokunnan mietintö ( A5-0023 / 2000 ) ehdotuksesta Euroopan parlamentin ja neuvoston direktiiviksi neuvoston direktiivin 91 / 68 / ETY muuttamisesta skrapien osalta ( KOM ( 1998 ) 623 - C4-0026 / 1999 - 1998 / 0324 ( COD ) ) . .
( DE ) Arvoisa puhemies , arvoisa komission jäsen , hyvät kollegat , niihin eriskummallisuuksiin ja toistaiseksi selvittämättömiin arvoituksiin BSE-skandaalin tarkastelun yhteydessä kuului ja kuuluu se , että meillä ei ole ollut tähän päivään saakka lampaiden skrapien torjuntaa koskevia yhteisön säännöksiä .
Siinä suhteessa komissio noudattaa ehdotuksillaan , jotka koskevat direktiivin 91 / 68 / ETY muuttamista ja skrapieta koskevan viittauksen poistamista - ja kun otetaan toisaalta huomioon myös vielä täällä parlamentissa käsiteltäväksi tuleva kollega Roth-Behrendtin TSE-tartuntojen ehkäisemistä ja torjumista yleensä koskeva mietintö - , täysin myös parlamentin BSE-tutkintavaliokunnan seurantakertomuksen yhteydessä asettamia vaatimuksia .
Pidämme tätä erittäin myönteisenä .
Haluaisin kuitenkin myös lisätä , ettei siihen olisi tarvittu uusia tieteellisiä havaintoja , jotka todistivat , että BSE : tä sisältävällä rehulla ruokittujen lampaiden kokeellinen tartunta johtaa kliinisiin oireisiin , jotka eivät ole erotettavissa skrapiesta .
Näitä uusia havaintoja ei olisi tarvittu , koska alusta alkaen oli esillä jatkuvasti vahvistuva teoria siitä , että BSE : llä täytyi olla hyvinkin jotain tekemistä skrapien kanssa .
Tästä näkökulmasta katsottuna olemme olleet hieman aikaamme jäljessä .
Voin siis antaa ehdottomasti suostumukseni tälle komission ehdotukselle skrapien osalta .
Haluaisin kuitenkin myös lisätä , että tämä on mielekästä vain , jos yhdistämme tulevassa uudessa TSE-asetuksessa kuluttajansuojan ja ehdotusten käytännöllisyyden tiukasti järkeväksi symbioosiksi .
Siksi myös tulevassa TSE-ehdotusta koskevassa keskustelussa - unohtamatta myöskään skrapieta - on kyse siitä , että otamme johdonmukaisesti huomioon oikeastaan kuudesta seitsemään kohtaa .
Arvoisa komission jäsen , TSE-asetuksesta käytävään keskusteluun kuuluu myös sen selväksi tekeminen , että tulemme tekemään sellaisten tuotteiden kohdalla , jotka on jätetty tämän asetuksen ulkopuolelle , kuten kosmetiikan , lääkkeenkaltaisten aineiden tai myös eläinjauhon kohdalla erittäin nopeasti erillisiä ehdotuksia vastaavan 152 artiklan oikeusperustan pohjalta .
Vaadimme sitä .
Siihen kuuluu mielestäni myös se , että tämän asetusehdotuksen perustana olevia keskeisiä määräyksiä ei saa panna liitteeseen , vaan ne kuuluvat sellaisenaan asetusehdotukseen , koska me parlamenttina haluamme ja tulemme ottamaan tältä osin vastuun .
Tähän keskusteluun kuuluu myös se , että taudin torjumiskysymyksessä esityslistalle kuuluu edelleenkin ongelma , joka liittyy kokonaisten laumojen erottamiseen skrapie- tai BSE-tartuntatapauksessa , samoin kuin kysymys maantieteellisten alueiden rajaamisesta .
Vaikka pidänkin myönteisenä sitä , että skrapien torjunta sisällytetään TSE-asetukseen , komission ehdotukset skrapien torjumisesta eivät ole mielestäni vielä riittävän johdonmukaisia .
Siksi esitän Roth-Behrendtin mietinnön kohdalla myös maatalouden ja maaseudun kehittämisen valiokunnan nimissä tarkistusehdotuksia , jotka johtavat ehdotusten tiukentumiseen .
Haluaisin käsitellä sen lisäksi vielä kahta muuta kohtaa : pidämme erittäin myönteisenä jäsenvaltioiden luokkien , joita käytetään alueen BSE-aseman määrittämiseksi , alueellistamisen periaatetta skrapie- tai TSE-tartuntatapauksessa .
Myös tältä osin komissio noudattaa lisääntyvässä määrin parlamentin työtä ja vaatimuksia .
Kun puhumme lopuksi testien käyttämisestä jatkossa , meidän on tietysti tiedettävä , että emme ole vielä niin pitkällä , että testit olisivat yleisesti hyödynnettävissä .
Kuitenkin ne testit , joita nyt on käytettävissä , ovat täysin kelvollisia , tosin ne eivät voi taata kuluttajan terveyspoliittista turvallisuutta jokaisen yksittäisen eläimen kohdalla .
Kun puhutaan kuitenkin siitä , voidaanko jonkin alueen kielteinen BSE-asema muuttaa suotuisammaksi tartuntatautien torjumisen kannalta , voi sellaisten testien avulla tehtävä alueen epidemiatilanteen tarkastaminen , joka tapahtuu asianmukaisin , teurastamolla tehtävin pistokokein , viitoittaa järkevän tien myös poliittisessa ja tieteellisessä keskustelussa , jossa voimme ottaa huomioon ennalta ehkäisevän kuluttajansuojan ja voimme pohjimmiltaan aiempaa paremmin sovitella myös kiistatapauksissa käyttämällä asianmukaisesti sellaisia testejä .
Arvoisa komission jäsen , pyydän teitä ottamaan nämä skrapieta käsittelevää mietintöä sekä TSE : tä yleisesti käsittelevää torjuntamietintöä koskevat pohdinnat mukaanne ja varautumaan siihen , että me tulemme vaatimaan teiltä näitä asioita . - ( DE ) Arvoisa puhemies , aikojen kuluessa on syntynyt seuraavanlainen tilanne : yksi aihe on kehittynyt nyt useampien vuosien ajan mitä erilaisimmissa muodoissa .
Monet meistä täällä parlamentissa ovat puuhanneet vuosien ajan - halusivatpa sitä aiemmin tai eivät - pitkälti pelkästään BSE-skandaalin seurausten kanssa aina pohjamutia myöten .
Eläintaudit ovat aiheena myös tänään .
Siksi ei ole myöskään mikään ihme , että jäsen Böge ja minä käytämme tästä asiasta puheenvuoron ja että jäsen Graefe zu Baringdorf on maininnut sen myös mietinnössään .
Kyseessähän ovat samat toimivat henkilöt .
BSE-skandaali ei ole varmaankaan ollut - vaikka sen syy olikin paha - tämän parlamentin pahin kokemus .
Minun tehtäväni ympäristöasioita käsittelevän valiokunnan lausunnon valmistelijana on hyvin yksinkertainen .
Voin yhtyä mietinnön esittelijään ja sanoa , että ympäristöasioita käsittelevä valiokunta on pyytänyt ja vaatinut maatalouden ja maaseudun kehittämisen valiokuntaa hyväksymään komission ehdotuksen .
Voitin siten erittäin paljon aikaa , jota käyttäisin mielelläni joskus muihin asioihin ja jota käytän nyt myös vähän ennenaikaisesti , kuten myös jäsen Böge jo teki .
Minun TSE : tä koskeva mietintöni ei ole vielä parlamentin käytettävissä .
Me olimme ensin hieman ymmällämme , vaikka pahoittelemmekin sitä .
Olen kuitenkin tullut siihen lopputulokseen , että tämä on oikeastaan aika taitava ajoitus .
Arvoisa komission jäsen Byrne , on oikeastaan ihan hyvä , että voimme antaa komissiolle tämän keskustelun avulla myös jo pari mietintätehtävää .
Sen jälkeen kun me emme aiemmin ehkä suhtautuneet toisiimme kovinkaan myönteisesti jäsen Graefe zu Baringdorfin mietinnön kohdalla ja kun emme varmaankaan pääse kovin lähelle toistemme kantoja , voi olla , että tilanne tällä alalla on hieman toisenlainen .
Sallikaan minun sanoa jo ennakolta , että tämän monitahoisen mietinnön se osa on suhteellisen yksinkertainen , jota jäsen Böge käsitteli - muuten yksi hyvä yhteistyömuoto kahden valiokunnan välillä on se , kun toisen annetaan toimia asiasta vastaavana valiokuntana toisen antaessa lausunto ja toisinpäin , mikä voi toimia ehkä esimerkkinä tulevaisuutta varten .
Arvoisa komission jäsen Byrne , vaikeampaa siitä tulee , jos tarkastelemme TSE-ehdotusta .
Kun kysymme sitten suoraan , nousevat esille kysymykset , joista jäsen Böge jo puhui .
Me tulemme kysymään - ja minun on esitettävä tämä kysymys teille ja myös komission edustajille valiokunnassa - , miltä jäsenvaltioiden ja muiden kolmansien maiden BSE-asema sitten näyttää .
Miten BSE-asema sitten tosiasiassa määritellään ?
Tuletteko liittämään kysymykseen BSE-asemasta mahdollisesti myös valmiuden käyttää BSE-testiä ?
Ja arvoisa komission jäsen Byrne , sitten esitän teille vakituisen kysymykseni , jonka te varmaan jo tunnettekin ja joka ei tule teille myöskään yllätyksenä : Mikä on sitten tilanne BSE-testin osalta ?
Milloin otatte sen käyttöön pakollisena ?
Te teette sen ehkä jopa , ennen kuin tämä parlamentti keskustelee TSE : tä koskevasta mietinnöstä .
Ei sillä , että haluaisin viivyttää tätä keskustelua , mutta se olisi toki niin sanotusti hieno ele , jos te voisitte sanoa : ja tässä edessänne on nyt BSE-testejä koskeva lainsäädäntöehdotus !
Arvoisa komission jäsen Byrne , tiedän , että kidutan teitä tällä , mutta joskus niin on pakko tehdä .
Sanon hyvin painokkaasti - ja tämä myös lisäyksenä jäsen Graefe zu Baringdorfin mietintöön , joka liittyy täysin kokonaisajatukseen - , että rehujen , eläintenkasvatuksen ja eläintuotannon on oltava sellaista , että se vastaa toisaalta eläinten tarpeita , mutta ei toisaalta vahingoita eikä vaaranna ihmisiä .
Eihän voi olla toki niin , että te jätätte kosmetiikan , lääkeaineet ja muut tuotteet asetuksen ulkopuolelle sillä perusteella , että ne eivät voi aiheuttaa vahinkoa tai että ne eivät ole vaarallisia .
Se on varmasti liian lyhyesti , liian suppeasti ja liian vähän sanottu .
Teillä on jäsen Bögen mietinnön kohdalla se onni , että hän käsittelee tätä asiaa vain sivumennen .
Teillä tulee kuitenkin olemaan minun mietintöni kohdalla se ongelma , että teidän on puolustauduttava siinä yhteydessä vähän voimakkaammin , ja kohtaatte siinä yhteydessä muutamia uusia ongelmia .
Lopuksi vielä lyhyt huomautus , arvoisa komission jäsen Byrne .
Meillä on uusi komissio .
Jää vielä nähtäväksi , olemmeko jatkossa yhtä mieltä tämän komission ja sen puheenjohtajan työstä .
Yhteen asiaan me emme voi varmasti suhtautua myötämielisesti , ja sen te ymmärrätte juristina ja myös poliitikkona : ei saa olla niin , että liitteissä säädetään siitä , mikä on oikeastaan todella tärkeä asia .
Se kuuluu lainsäädäntötekstiin .
Jos minä olisin komission jäsen , toimisin ehkä myös niin , koska voin muuttaa liitettä yksinkertaisesti komitologiamenettelyssä eikä minun tarvitse tehdä loputtomasti yhteistyötä tämän parlamentin kanssa , joka tarvitsee siihen niin paljon aikaa ja on myös niin hankala .
Teidän on kuitenkin ymmärrettävä , että me emme suhtaudu siihen myötämielisesti .
Eli aina , kun voin vaikuttaa asiaan , poistan kaiken liitteistä ja sullon sen lainsäädäntötekstiin .
Teidän on siis parasta tehdä se jo alusta lähtien !
Arvoisa puhemies , arvoisa komission jäsen , hyvät parlamentin jäsenet , haluaisin muistuttaa tänään siitä , miten ravintoketjumme koostuu ja miten tärkeää on , että tämä ketju tuottaa ihmisille turvallisia ja terveellisiä elintarvikkeita .
Niiden valmistuksen täytyy tapahtua poikkeuksetta ilman arveluttavia ja vaarallisia väli- ja lopputuotteita .
Näihin perusperiaatteisiin on suhtauduttu viime vuosina halveksivasti huolimattomuudesta tai rahanahneudesta eläintenkasvatuksessa , ruokinnassa ja usein myös eläinten terveyttä koskevissa kysymyksissä .
Euroopan parlamentti löysi jo BSE : n osalta selkeän kannan , ja olen sitä mieltä , että sen pitäisi tapahtua kaikkien eläintautien kohdalla .
Me emme saa antaa niiden vahingoittaa elintarvikkeiden turvallisuutta , sillä kyse on viime kädessä meidän terveydestämme .
Komission ehdotus ei käsitä pelkästään lampaiden ja vuohien kuljetusta ja markkinoille saattamista vaan myös yhteisön säännökset skrapien torjumiseksi .
Tämä on sitäkin tärkeämpää , kun vielä ei ole olemassa yksiselitteistä todistetta siitä , että BSE : n ja skrapien välillä ei ole mitään yhteyttä .
Eläimiä myydään koko Euroopassa ja kuljetetaan maanosan halki .
Sairaan eläimen salakuljettamisesta aiheutuvalla tautien leviämisellä voi olla mittaamattomia seurauksia kasvattajille .
Ja muistutan siitä , että noin neljä viikkoa sitten tilanne oli ensi kertaa historiassa se , että myös Itävallassa tuli ilmi skrapie-tartuntatapaus .
Skrapie on aivan erityisen kavala sairaus , koska taudinaiheuttaja voi säilyä pölyssä aktiivisena vuosia ja aiheuttaa jälleen tartunnan ruokinnan kautta .
Sairaus johtaa kaikissa tapauksissa kuolemaan .
Koska rokotuskaan ei ole mahdollinen , voi kasvattaja suojautua vain siten , ettei osta lisää eläimiä maista , joissa on ilmennyt skrapie-tapauksia .
Vaikka skrapie ei voikaan tarttua ihmiseen , on sen yhteys BSE : hen - kuten jo todettiin - vielä selvittämättä .
Kuluttajalle ei saa syntyä minkäänlaista riskiä , ja tämä on minulle viljelijänä aivan erityisen tärkeä asia .
Kannatan ennalta ehkäiseviin toimenpiteisiin ryhtymistä , jotka alkavat eläinten tarpeita vastaavasta ruokinnasta sen sijasta , että jo puhjennutta tautia yritetään torjua .
Pidän siksi myönteisenä komission aloitetta luoda uusi oikeusperusta skrapien torjumista varten .
Arvoisa puhemies , arvoisa komission edustaja , Bögen mietintö TSE-tautien torjuntatoimenpiteistä kuuluu niihin asioihin , jotka pohjautuvat Euroopan parlamentin tilapäisen BSE-valiokunnan tekemiin esityksiin .
Tässä valiokunnassa esittelijä Böge teki arvokasta työtä , ja on huojentavaa nähdä , että BSE-valiokunnan työn seuranta on maatalouden ja maaseudun kehittämisen valiokunnassa luonnostaan langennut hänelle ; hänellä on kokemusta .
Olisin mielelläni käyttänyt tämän puheenvuoron keskustelussa , jossa olisi käsitelty samanaikaisesti myös komission ehdotuksen toinen osa .
En pidä tarkoituksenmukaisena , että joudumme käymään osin saman keskustelun , kun Roth-Behrendtin mietintö tulee ympäristöasioiden , kansanterveyden ja kuluttajapolitiikan valiokunnasta täysistuntoon .
Edellisessä puheenvuorossa Schierhuber totesi , että skrapie on hyvin salakavala tauti .
Näin on .
Minulle suomalaisena , lähellä maatalousalaa ja eläinten terveys- ja kuljetusasioissa toimineena jäsenenä tärkeintä on , että niille EU-valtioille , joissa TSE-tauteja ei esiinny lainkaan , taataan jatkossakin oikeus tarkastaa riittävästi elävien eläinten kuljetuksia .
Haluan korostaa , miten tärkeä asia taudittomuus meille on .
Mahdollisuus tarvittaessa eläinten lisätarkastukseen näillä alueilla ei ole keinotekoista protektionismia eikä vapaan liikkuvuuden rajoittamista , kun siihen on todella perusteltu syy .
Tarkastukset on nähtävä oikeudenmukaisina ja kustannustehokkaina toimina , joilla edistetään eläinten hyvinvointia ja estetään uusien kustannusten synty EU : lle .
Euroopan liberaali- ja demokraattipuolueen ryhmän puolesta voimme tukea komission ehdotusta Bögen mietinnön osalta , mutta tulevassa Roth-Behrendtin mietinnön käsittelyssä joudumme uudestaan palaamaan niiden maiden asemaan , joissa TSE-tautia ei esiinny .
Arvoisa puhemies , minäkin haluaisin lausua onnitteluni esittelijälle .
Ei ole epäilystäkään siitä , että esittelijä Böge ja ympäristöasioiden valiokunnan lausunnon valmistelija ovat nyt todellisia tämän alan asiantuntijoita .
On erittäin hyvä , että he seuraavat edelleen tätä kysymystä parlamentin puolesta , koska se on erittäin tärkeää .
Vaikka meillä on monia muitakin huolenaiheita , BSE-tauti on jättänyt meille hirvittävän perinnön , josta meidän on selvittävä ja joka meidän on ratkaistava .
On aivan selvää , että lampaiden skrapie on ollut koko ongelmaa edistävä tekijä .
Pidän myönteisenä sitä , että nyt luodaan oikeusperusta ja että uusilla määräyksillä voidaan toivottavasti puuttua perusteellisesti tähän tilanteeseen .
Meidän täytyy varmistaa , ettei ravintoketjuun tai rehuseoksiin voi päästä mitään sellaista , että aiemmat tapahtumat voisivat toistua tulevaisuudessa .
Kukaan ei halua , että se , mitä BSE-tauti aiheutti maanviljelijöille , enää toistuu .
Meidän on otettava käyttöön erittäin ankarat määräykset ja saatava ne toimimaan .
Luottamuksen palauttaminen on erittäin tärkeää niin tuottajien kuin kuluttajienkin kannalta , ja voimme onnistua siinä vain puuttumalla tiukasti ongelmaan ja ratkaisemalla sen .
BSE-tauti ei todellakaan ole hävinnyt .
Sitä esiintyy monissa maissa .
En halua osoittaa sormella mitään tiettyä maata , mutta monilla mailla on nyt samantapaisia ongelmia kuin meillä Yhdistyneessä kuningaskunnassa oli .
BSE-tautia tulee esiintymään vielä jonkin aikaa .
Meidän täytyy varmistaa , että jäljitettävyysjärjestelmä , jossa eläintä seurataan syntymästä teuraaksi asti ja koko ravintoketjun poikki , on osa luottamusta lisäävää mekanismia .
Ellemme pysty siihen , joudumme tulevaisuudessa suuriin vaikeuksiin .
Lopuksi toteaisin , että koska minulla itselläni on maanviljelijätausta , olen ollut jo kauan sitä mieltä , että jos olisimme antaneet eläimille kunnon ravintoa ja jos rehut olisi valmistettu kunnon aineksista , meillä ei alun perin olisi ollut BSE-tautia .
Vastuu ei koskaan ollut maanviljelijöillä vaan elintarviketuottajat aiheuttivat tämän ongelman , ja meidän täytyy varmistaa , ettei tämä enää toistu . .
( EN ) Arvoisa puhemies , olen iloinen , että olen saanut tilaisuuden keskustella aiheesta , jonka parissa parlamentti ja komissio ovat tehneet hyvää yhteistyötä , nimittäin TSE-tartuntojen torjunnasta .
Haluaisin myös kiittää esittelijä Bögeä hänen työstään tässä asiassa .
Perustamissopimuksen 152 artiklan mukaisesti antamassamme TSE-tartuntojen ehkäisyä ja valvontaa koskevassa ehdotuksessa Euroopan parlamentin ja neuvoston asetukseksi on tapahtunut huomattavaa edistystä .
Tässä ehdotuksessa käsitellään TSE-tartunnan uhkaa kaikissa eläimissä kaikissa tuotantoketjun vaiheissa .
Olen täällä tänään kuuntelemassa mielipiteitänne tästä ensimmäisestä askeleesta prosessissa , jossa pyritään luomaan todella kattava yhteisön järjestelmä näiden tautien valvontaa varten .
Olen esittänyt käsittelemässämme ehdotuksessa lampaiden ja vuohien skrapieta koskevien kaikkien nykyisten yhteisön määräysten kumoamista ja niiden siirtämistä puiteasetusehdotukseen .
Tuossa puite-ehdotuksessa annettaisiin sitten yksityiskohtaisia määräyksiä .
Olen kuullut , että suhtaudutte myönteisesti tähän yhden ainoan tekstin laatimista koskevaan aloitteeseen , kuten tänään iltapäivällä pitämistänne puheenvuoroista on käynyt ilmi .
Odotan sitä , että voimme keskustella mahdollisista lisäparannuksista , joita haluatte esittää puitelainsäädäntöehdotukseen erityisesti sen jälkeen , kun jäsen Roth-Behrendt viittasi omaan mietintöönsä ja lausuntoonsa tästä asiasta .
Odotan saavani tuon asiakirjan , joka otetaan huomioon , kun tätä kysymystä tarkastellaan vastaisuudessa .
Sanoisin lopuksi tämän asian siitä huomautuksesta , joka koskee lainsäädännön sisällyttämistä liitteisiin , ja siitä huomautuksesta , että meidän täytyy saada aikaan tasapaino sen välillä , että parlamentilla on täysi sananvalta ja sen välillä , että voimme samalla hyväksyä nopeasti päätöslauselmia ja lainsäädäntöä ja muuttaa nopeasti olemassa olevaa lainsäädäntöä .
Niinä kuukausina , jolloin olen ollut komission jäsen ja nähnyt , miten lainsäädäntö etenee järjestelmässä , olen havainnut , että tämän kysymyksen parissa on tehtävä paljon työtä , jotta me kaikki voimme saavuttaa tavoitteemme , nimittäin sen , että politiikka muutetaan lainsäädännöksi . Kiitos , arvoisa komission jäsen .
Keskustelu on päättynyt .
Äänestys toimitetaan huomenna klo 11.30 .
 
Yhteisön vesipolitiikka Esityslistalla on seuraavana ympäristöasioiden , kansanterveyden ja kuluttajapolitiikan valiokunnan suositus toiseen käsittelyyn ( A5-0027 / 2000 ) neuvoston yhteisestä kannasta Euroopan parlamentin ja neuvoston päätöksen antamiseksi vesipolitiikkaan liittyvien yhteisön toimien kehyksestä ( 9085 / 3 / 1999 - C5-0209 / 1999 - 1997 / 0067 ( COD ) ) ( Esittelijä : Lienemann ) .
Arvoisa puhemies , arvoisat komission jäsenet , hyvät kollegat , vesikysymyksestä tulee yksi 2000-luvun suurista ympäristökysymyksistä ja maailmanlaajuisista aiheista .
Olipa kyse ilmastonmuutoksista , maailmanlaajuisista resursseista tai jokiemme laadusta ja pohjavesiemme laadusta , tiedämme , että nämä suuret haasteet muodostavat uhkan yhteiselle tulevaisuudellemme .
Joko kykenemme palauttamaan vesien laadun sellaiseksi , joka vastaa maailman ekosysteemiä , tai näemme kaikenlaisten häiriöiden uhkaavan joidenkin alueiden kehitystä ja toisten alueiden asukkaiden elinoloja ja vakavammin sanottuna jopa koko maailman tasapainoa .
Tästä on mielestäni todisteena erinomainen selonteko , jonka kollegamme Mario Soares laati merien ja valtamerien tilaa käsittelevissä kansainvälisissä yhteyksissä .
Kun puhuimme ilmastonmuutoksista , viittasimme aivan perustellusti kasvihuoneilmiöön ja ilmaston tilaan .
Tiedämme kuitenkin myös sen , että valtamerien pilaantuminen horjuttaa merkittävästi kokonaisia maanosiamme .
Euroopan on siis syytä olla käytännössään tietyllä tapaa esimerkillinen , yhtäältä koska sen on edistettävä tiettyä kehitysmallia ja toisaalta koska se on itsekin joutunut tekemisiin vesialueitaan koskevien vakavien saastumis- ja pilaantumisongelmien kanssa , olipa kyse Euroopan pohjavesistä , pintavesistä tai meristä .
Euroopan unioni on sitä paitsi allekirjoittanut kansainvälisiä yleissopimuksia .
Ajattelen varsinkin OSPAR-yleissopimusta , jonka osalta unionilla on sitoumuksia .
Unioni on sanonut , että meidän olisi saatava muutaman vuoden kuluessa saastepäästöt loppumaan , saastumisen lisääntyminen lakkaamaan sekä myrkylliset tai vaaralliset aineet jopa lähes kokonaan hävitettyä .
Unioni allekirjoittaa siis kansainvälisiä sopimuksia , antaa direktiivejä ja toteuttaa konkreettisia käytännön toimia , ja nyt se sitten ilmoittaa , ettei se kykene saavuttamaan vahvistettuja tavoitteita tai että se lykkää niiden täyttämistä niin pitkälle , että koko näiden kansainvälisten yleissopimusten allekirjoittamisen uskottavuus on koetuksella .
Ryhtyessään keskustelemaan vesipolitiikkaa koskevasta puitedirektiivistä Euroopan parlamentti piti siksi heti ensimmäisessä käsittelyssä tärkeänä vaatia johdonmukaisuutta puitedirektiivin ja kansainvälisten tavoitteiden välille , ja varsinkin OSPAR-yleissopimuksen noudattamisen osalta sellaista lähentymistä , joka olisi tehokasta , konkreettista ja toimintaamme sitovaa .
Euroopan unionin vesipolitiikka ei ala tyhjästä .
Lukuisia direktiivejä on annettu , ja juuri komissio sitä paitsi pyrki tekemään niistä luettavampia , keskenään yhteensopivampia ja tavoitteiltaan selvempiä .
Järkiperäisyyden huoli siis johti tämän puitedirektiivin toteuttamiseen .
Parlamentti korosti kuitenkin ensimmäisessä käsittelyssä , että nykyisen direktiivin on oltava paitsi yhteensopiva tekemiemme OSPAR-tyyppisten sitoumusten kanssa myös annettava meille mahdollisuus muuttaa asioiden kulku päinvastaiseksi .
Sillä näistä lukuisista direktiiveistä huolimatta ja vedensuojeluponnistelujen merkitystä korostavista toistuvista julistuksista huolimatta huomaamme Euroopan ympäristön tilaa tarkastellessamme , ettei näitä tavoitteita ole saavutettu .
Lukuisissa tapauksissa tilanne on pahentunut , emmekä voi siis tyytyä tekstien järkeistämisponnisteluihin .
Meidän on asetettava itsellemme sellaisia tavoitteita , jotka ovat edessämme olevien haasteiden mittaisia , eikä meillä ole paljoa aikaa , sillä jos teemme komission ehdotuksen mukaisesti tavoitteiden toteuttamisaikataulusta liian väljän , ja kun komissio ja neuvosto vielä pidensivät sitä , meillä ei ole pelkästään uskottavuusongelmaa kansalaisten keskuudessa , vaan tiedämme myös hyvin , että ponnistelut siirtyvät myöhempään ajankohtaan ja että sitten niitä siirretään taas , ja tiedämme siis , ettemme saavuta asetettuja tavoitteita .
Korostan tätä kohtaa , sillä emme saisi odottaa taas ties kuinka monetta kertaa sanomalehtiemme päivittäisiä katastrofiuutisia ja sanoa sitten , ettei Eurooppa taaskaan tehnyt sitä ja että sen olisi pitänyt tehdä tätä , ja toimia sitten hätäisesti niin kuin aikoisimme ratkaista kaikki ne ongelmat , joihin emme halunneet puuttua ajoissa .
Tonavan saastumisen esimerkki Romaniassa osoittaa meille tällä hetkellä hyvin selvästi , että jos emme uudista talouskehityksen tapaa emmekä laadi selkeitä vaatimuksia , valvontaa emmekä jokiemme tilaan kohdistuvia tarkkoja toimia , tiedämme , että tämäntyyppiset tapaukset paitsi toistuvat myös moninkertaistuvat ajan kuluessa .
Tiedämme myös , että jos emme tee mitään , maataloutemme kehitys jatkuu erittäin epätasapainoisena .
Kotiseutuni Bretagnen joet ovat jo nyt täysin rehevöityneet , ja se vahingoittaa matkailua .
Arvoisa puhemies , haluaisin päättää puheenvuoroni sanomalla yksinkertaisesti sen , että toisen käsittelyn panokset ovat selvät .
Haluammeko OSPAR-yleissopimuksen kanssa yhteensopivia normeja , eli haluammeko vaarallisten aineiden osalta lähestyä nollatasoa vai emme ?
Haluammeko lyhentää määräaikoja , joita neuvosto on ehdottanut tähän direktiiviin ?
Haluammeko sellaisen hintapolitiikan , joka antaa kaikille julkisille ja yksityisille toimijoille mahdollisuuden vähentää saasteita , toimia saastumisen vähentymisen puolesta ja säästää vettä ?
Haluammeko vastata tosissamme kansojemme odotuksiin ?
Ympäristöasioiden valiokunnan hyväksymistä tarkistuksista useimmat vastaavat tähän tavoitteeseen ; toivon , että ne saavat parlamentin tuen .
Arvoisa puhemies , arvoisat naiset ja herrat , jäsen Lienemann esitti juuri jo vaikuttavasti , miten tärkeitä vesi ja ilma ovat meille ihmisille ennen kaikkea jopa elämisen perustana .
Kyse on veden laadun ohella myös vesien määrästä , sillä myöskään vettä ei ole riittävästi saatavilla kaikkialla Euroopassa varsinkaan ei siellä , missä on myös erittäin kuivia alueita .
Pahoittelen sitä , että komission jäsen Wallström , joka on oikeastaan tältä osin toimivaltainen , ei voi olla nyt läsnä , sillä tämä on sentään hyvin , hyvin tärkeä direktiivi , jota komissio on työstänyt erittäin pitkään , ja veden suojelua koskeva lainsäädäntö , josta keskustelemme tänään toisessa käsittelyssä , koskee kaikkia Euroopan unionin kansalaisia , mutta myös kaikkia ihmisiä unionin jäsenyyttä haluavissa valtioissa , joiden on täytettävä EU : n lainsäädäntö liittymisensä yhteydessä .
Olemme käsitelleet tätä aihetta kymmenen vuoden ajan , ja kattava lähestymistapa tuli mahdolliseksi vasta kuulemisen myötä , jonka ympäristöasioiden , kansanterveyden ja kuluttajapolitiikan valiokunta sai aikaan ja toteutti vuonna 1994 .
Siitä lähtien tämänpäiväiseen toiseen käsittelyyn asti monet Euroopan parlamentin , komission ja ministerineuvoston jäsenet ovat tehneet lujasti töitä .
Alensimme ympäristöasioita käsittelevän valiokunnan esittämien tarkistusehdotusten määrää 243 : sta 77 : ään , mutta nyt niitä on tullut vielä 30 lisää .
Te huomaatte , että näihin tarkistuksiin sisältyy monia ja erilaisia asioita .
Toisissa halutaan tiukentaa , toisissa taas tarkentaa ja monissa on kansallisia vaikutteita .
Myös minun ryhmässäni , Euroopan kansanpuolueen ( kristillisdemokraatit ) ja Euroopan demokraattien ryhmässä oli tietysti erilaisia näkökantoja .
Meidän linjanamme on pyrkiä realistisiin tavoitteisiin ja käytännöllisiin ratkaisuihin .
Tässä mielessä minun ja muutamien kollegoiden ryhmämme nimissä esittämät tarkistusehdotukset merkitsevät ehdottomasti parannusta yhteisessä kannassa esitettyihin vaatimuksiin .
Muutamien tekemiemme tarkistusehdotusten on tarkoitus vahvistaa Euroopan parlamentin neuvotteluasemaa seuraavassa ministerineuvoston kanssa käytävässä sovittelussa .
Torjumme selkeästi kaikki epärealistiset vaatimukset , jotka tekevät Euroopan parlamentista epäuskottavan .
Niihin kuuluu mielestäni vaatimus nollatasosta eli vaatimus vaarallisten aineiden päästöjen vähentämisestä lähelle nollaa vuoteen 2020 mennessä .
Se olisi kaikkien maatalouden ja useiden teollisuuden toimintojen loppu .
Tässä yhteydessä haluaisin korostaa erityisesti vielä kerran : olemme saavuttaneet nykyisillä kansallisilla ja eurooppalaisilla vesien suojelua koskevilla laeilla , niin puutteellisia kuin ne olivatkin ja niin vähän kuin niitä kunnioitettiinkin jäsenvaltioissa , kuitenkin jo huomattavaa edistystä .
Muistutan vain siitä , että meillä on nyt Reinissä jälleen lohia , mikä olisi ollut mahdoton ajatus vielä 20 vuotta sitten , ja tänä keväänä jopa Elbeen , joka oli erityisen kuormitettu , on tarkoitus istuttaa myös jälleen lohia .
Se ei tarkoita , että meidän ei tarvitsisi ponnistella vielä valtavasti parantaaksemme edelleen vesien suojelua ja säilyttääksemme vielä olemassa oleva hyvä veden ja pohjaveden laatu , mihin liittyy tietysti kiistatta myös huomattavia kustannuksia .
Maatalouden taholta on tuotu esiin monia huolenaiheita erityisesti viime päivinä .
Myös maataloutta voidaan harjoittaa vain , jos käytettävissä on riittävästi puhdasta vettä .
Ryhmämme noudattaman , ministerineuvoston kanssa käytäviä neuvotteluja koskevan linjan myötä saavutetaan hyvä ratkaisu myös maatalouden kannalta .
Tuomitsen sen , että parlamentin jäseniä ja julkisuutta johdettiin molemmin puolin harhaan väärin perustein tässä vaikeassa ja osittain hyvin teknisessä aiheessa .
Kiitän siksi erityisesti ryhmäni kollegoita , jotka ovat myötävaikuttaneet kompromissien syntymiseen .
Kiitän aivan erityisesti esittelijäämme , jäsen Lienemannia , hänen valtavasta työstään ja yhteistyökykyisestä asenteestaan , vaikka muutamista kohdista on edelleen olemassa erilaisia käsityksiä .
Kiitän kuitenkin myös komission edustajia , jotka ovat olleet koko ajan käytettävissämme neuvoston ja asiantuntija-avun kanssa .
Jos ministerineuvoston edustajat omaksuvat yhtä rakentavan asenteen , en epäile sitä , että saavutamme sovittelussa kaikki yhdessä vielä paremman ratkaisun Euroopan vesien suojelussa .
Arvoisa puhemies , haluan ensiksi onnitella esittelijä Lienemannia hänen erinomaisesta työstään ja siitä , miten hän on pyrkinyt lähentämään välillämme olevia näkemyseroja vettä koskevassa kysymyksessä .
Vettä koskeva puitedirektiivi on välttämätön aloite .
Jos kuitenkin oletetaan , että yhteisvastuullisuus on olennainen osa Euroopan rakentamisprosessia , tässä direktiivissä on ehdottomasti otettava huomioon se , että vesivarat on nähtävä yhtenä sosiaaliseen yhteenkuuluvuuteen vaikuttavana tekijänä .
Vesi - kukaan ei epäile sitä - on yleishyödyllinen hyödyke .
Kuitenkin Espanjassa ja muissa etelän maissa , jotka ovat ilmastollisesti epätasaisia , vesivarojen hallinta edellyttää poliittisia ehdotuksia , joilla niiden käyttöä voidaan järkevöittää , ja muita yhteisvastuullisia toimia .
Näin ollen katsomme , että tämän direktiivin täytyy edistää sellaista veden hyötykäyttöä , jolla voidaan poistaa alueiden välinen epätasapaino , ja tästä syystä pyydän teitä tukemaan ryhmämme esittämää tarkistusta 95 .
Haluamme varmistaa , että direktiivin 1 artiklassa edistetään kestävää , tehokasta , oikeudenmukaista ja yhteisvastuullista veden käyttöä .
Tarkastelen nyt lyhyesti niitä pääkysymyksiä , joissa Espanjan sosialistijäsenillä on joitakin näkemyseroja tiettyihin täällä puolustettuihin näkökohtiin verrattuna .
Ensiksikin on vedensiirtoja koskeva kysymys .
Meistä olisi parempi , jos niiden toteuttamista ei jätettäisi tulevassa puitedirektiivissä yhteisön valvontaan .
Katsomme , että kun otetaan huomioon vesistöjen luonne Espanjassa , jossa toteutetaan luonteeltaan rakenteellisia vedensiirtoja , maan viranomaisten täytyy saada päättää oman alueensa vesivaroista .
Tämä päätös pitäisi ilman muuta aina tehdä yhteenkuuluvuutta ja järkevää veden käyttöä koskevien kriteerien perusteella .
Mitä tulee yhteen keskustelumme kiistellyimmistä aiheista , nimittäin hinnoitteluun , me espanjalaiset sosialistit olemme puolustaneet sitä , että saastuttaja maksaa -periaatetta kunnioittaen direktiivissä edistettäisiin kaikille kulutustasoille kohtuullisia hintoja .
On selvää , että veden kokonaiskustannusten kattamista koskeva politiikka ei vaikuttaisi Espanjassa samalla tavalla kuin Keski- ja Pohjois-Euroopan maissa .
Moniin eri tarkoituksiin käytetyn veden hinta nousisi Espanjassa juuri siksi , että vesivarat ovat niukat ja ympäristökustannukset katetaan kokonaan , mikä on välttämätöntä direktiivin määräysten mukaisesti .
Sen vuoksi olemme aina puolustaneet asteittaista kustannusten kattamisjärjestelmää , sellaista järjestelmää , jossa otettaisiin hyvin huomioon sosiaaliset , ympäristöön kohdistuvat ja taloudelliset vaikutukset ja jonka soveltaminen mukautettaisiin erilaisiin maantieteellisiin ja ilmasto-oloihin .
Haluamme rakentaa sellaisen Euroopan , jonka ympäristö olisi kestävä ja terve .
Ympäristön kannalta kestävää Eurooppaa ei kuitenkaan missään nimessä voida rakentaa eri nopeuksilla , vaan sitä pitää rakentaa yhteisvastuullisesti .
Arvoisa puhemies , Tonavan ympäristökatastrofi muistuttaa meitä siitä , miten tiiviissä yhteydessä kaikki Euroopan maat ovat toisiinsa ja miten tärkeää vesi on meille kaikille .
Luoteis-Englannissa sijaitsevan vaalipiirini kemiallisten tehtaiden päästöt päätyvät Manner-Euroopan rannoille .
Tämä saa meidät ymmärtämään niitä yhteyksiä , jotka sitovat meidät toisiimme .
Tämän puitedirektiivin tarkoituksena on maalata levein siveltimenvedoin tulevien vuosikymmenten politiikka , ja yksityiskohdat ovat synnyttäneet paljon paniikkia .
On tärkeää muistaa , että kyse on kehyksestä .
Nämä siveltimenvedot ovat todellakin hyvin leveitä .
Yksittäisten maiden ja yksittäisten teollisuudenalojen on helppo paeta viime päivien tapahtumien vaikutuksia .
Pakoiluun on monia tilaisuuksia .
Todellisuus on se , että tämän lainsäädännön yksityiskohdat selvitetään tytärdirektiiveissä lähikuukausina ja -vuosina .
Silloin on aika keskustella joistakin näistä yksityiskohtiin liittyvistä ongelmista .
Yleisperiaatteet meidän pitäisi varmastikin pystyä hyväksymään - ne yleisperiaatteet , että haluamme vähentää pohjaveteen joutuvan vaarallisen jätteen määrää , ne yleisperiaatteet , että meidän pitäisi pyrkiä varmistamaan , että kemikaalit , joita me kaikki tarvitsemme yhteiskunnassa kaikissa olosuhteissa , eivät pääsisi vesistöihimme .
Luoteis-Englannissa on kemiallinen tehdas , josta minulle kirjoitettiin , että meidän täytyy äänestää tätä lainsäädäntöä vastaan .
Minun pitäisi kysyä heiltä , mitä kemikaaleja he laskevat nykyisin veteen ja miksi he eivät kerro kaikille alueen asukkaille , mitä he tarkalleen ottaen tekevät .
He eivät halua joutua kertomaan sitä .
Periaate koskee myös vesimaksuja .
Monet meistä ovat nyt yhtä mieltä siitä , että meidän täytyy ottaa käyttöön ympäristöveroja suojellaksemme vesistöjä ja käyttää porkkana ja keppi -lähestymistapaa hyödyntääksemme varojamme parhaalla tavalla , niin ettemme lisää veden kaltaisen arvokkaan luonnonvaran pilaantumista tai hukkaa .
Haluan viitata tässä poliittiseen kantaan .
Yhteisessä kannassa on heikennetty parlamentin ensimmäisessä käsittelyssä hyväksymää kantaa .
Jotkin kansalaisjärjestöt sanoisivat , että direktiivi on tässä muodossa huonoa pahempi .
Se on askel taaksepäin .
Meillä on nyt tilaisuus parantaa tilannetta .
Meidän täytyy päästä sovitteluvaiheeseen .
Useita äänestyksiä on hävitty .
Ympäristöasioiden valiokunnasta on tullut useita toimenpiteitä .
Emme ole pystyneet saamaan aikaan määräenemmistöä .
Emme ole pystyneet parantamaan Euroopan ympäristöä .
Meidän täytyy päästä sovitteluvaiheeseen .
Meidän täytyy varmistaa , että saamme lopulta järkevän , tasapainoisen politiikan , jolla saadaan aikaan todellisia parannuksia kohtuuhintaan .
Arvoisa puhemies ja arvoisat kollegat , Euroopan komissio yritti jo lähes 30 vuotta sitten saada aikaan eurooppalaisen vesipolitiikan .
Sääntelyä piti saada aikaan 129 kemikaalin tapauksessa .
Loppujen lopuksi normit määrättiin vain noin kymmenelle aineelle .
Tähän onnettomuuteen oli syynä yksimielisyysperiaate .
Seitsemän vuotta sitten näytti vielä siltä , että eurooppalainen vesipolitiikka uhrataan toissijaisuusperiaatteen alttarilla .
Konservatiiviset hallitusten päämiehet Major ja Kohl päättivät Edinburghin huippukokouksen takkatulen ääressä , että ei ole lainkaan tarpeen , että espanjalaiset saisivat yhtä hyvää juomavettä kuin saksalaiset tai englantilaiset .
Tämä näkemys paistaa osittain läpi yhteisestä kannasta , joka on saatu aikaan Yhdistyneen kuningaskunnan sosialistien puheenjohtajuuden aikana .
Tämä kanta on kuin reikäjuusto , tai käyttääkseni vesiterminologiaa , se vuotaa kuin seula .
Tämä selittää , miksi ympäristöasioiden , kansanterveyden ja kuluttajapolitiikan valiokunta on esittänyt niin valtavasti tarkistuksia .
Toiseen käsittelyyn on esitetty lähes sata tarkistusta .
Se on epätavallista , mutta suurin osa tarkistuksista on kovasti tarpeen , jotta vuodot saataisiin tukittua .
Yksi pahoista vuodoista ovat vaaralliset kemikaalit .
Kemianteollisuus ja valitettavasti myös Euroopan komissio ja ministerineuvosto haluavat tehdä jokaisesta vaarallisesta aineesta erillisen riskianalyysin .
Se vaati paljon aikaa , ja mikä vielä tärkeämpää , ei ole olemassa vaarallisten kemikaalien aiheuttaman saastumisen hyväksyttävää tasoa .
Vain valtameressä aineiden taustapitoisuus on hyväksyttävää .
Tätä tarkoittaa termi " lähellä nollaa " .
Komissiolla on jo valmiina 32 ensisijaisen aineen luettelo .
Monet niistä vaikuttavat haitallisesti hormonien toimintaan .
Ne ovat niin sanottuja hormonien toimintaa vahingoittavia aineita .
Ne aiheuttavat jopa äärimmäisen pieninä pitoisuuksina eläinten ja vieläpä ihmisten sukupuolen muutoksia , minkä tiedemiehet yhä useammin toteavat .
Siksi on niin tärkeää , että Euroopan parlamentti kannattaa OSPAR : n tavoitteita lähes nollatasosta vuodeksi 2020 .
Haluaisin käsitellä kahta ainetta , jotka mainitaan komission luettelossa .
Ne ovat elohopea ja tributyylitina , lyhennettynä TBT .
Waddenzeen pohjassa elohopeapitoisuus on kymmenen kertaa ja TBT-pitoisuus tuhat kertaa OSPAR : n arvoa korkeampi .
Kemianteollisuuden ja yhteiskunnan kokonaisuutena täytyy oppia korvaamaan nämä vaaralliset kemikaalit vaarattomilla vaihtoehdoilla , ja jos se ei ole mahdollista , käsittelemään niitä suljetuissa järjestelmissä .
TBT : n osalta tämä tarkoittaa , että sitä ei saa enää käyttää levämyrkkynä .
Laivojen kylkien mekaaninen puhdistaminen on hyvä vaihtoehto .
Haluaisin lopettaa ilmaisemalla toiveeni siitä , että Euroopan parlamentti omaksuu jälleen vihreän imagonsa ja kannattaa sitä , että vaarallisten kemikaalien ja hormonien toimintaa vahingoittavien aineiden pitoisuudet olisivat lähes nolla vuonna 2020 .
Arvoisa puhemies , parlamentilla on ratkaiseva asema tämän vesidirektiivin käsittelyssä .
Neuvoston yhteinen kanta on täysin riittämätön useissa asioissa .
Meidän tehtävänämme on nyt sen vuoksi oltava direktiivin vaatimusten tiukentaminen ja konkretisoiminen .
Meille GUE / NGL-ryhmän jäsenille tietyt periaatteet ovat olleet erityisen tärkeitä , kun olemme ottaneet kantaa eri ehdotuksiin .
Olemme ensiksi sitä mieltä , että määräajan ehdotuksessa esitettyjen toimien toteuttamiseksi on oltava neuvoston ehdottamaa määräaikaa lyhyempi .
Tuemme sen vuoksi ehdotuksia , jotka liittyvät direktiivin eri osien toteuttamista koskevan määräajan tiukentamiseen .
Toiseksi haluan , että vaarallisten aineiden käytön asteittainen vähentäminen tapahtuu johdonmukaisesti .
Se ei saa viivästyä sen vuoksi , että uusia arviointivaatimuksia otetaan käyttöön ennen toimiin ryhtymistä .
Lainsäädäntöön on merkittävä myös vaatimukset kansainvälisten sopimusten , kuten OSPAR : n määräysten , kunnioittamisesta .
Kolmanneksi haluamme , että hinnoittelupolitiikka ilmaistaisiin selkeästi .
Se merkitsee sitä , että pääperiaatteena on oltava , että maksetaan vedenkäytön todellisista kustannuksista .
Nykyään veronmaksajat joutuvat usein tukemaan teollisuutta ja maataloutta .
Lainsäädännön selkeänä lähtökohtana on oltava , että saastuttaja tai käyttäjä maksaa , vaikka se saattaakin vaatia poikkeuksia tietyissä ääritapauksissa .
Neljänneksi haluamme , että veden laatua koskeviin sääntöihin tehtäisiin vain vähäisiä ja selkeästi rajattuja poikkeuksia .
Viidenneksi haluamme , että pohjaveden laadun suojelu ja pohjavesien jatkuvan saastumisen vastaiset toimet olisivat selkeitä .
Tämän perusteella ryhmämme voi äänestää useiden niiden esittelijä Lienemannin esittämien tarkistusten puolesta , jotka on hyväksytty valiokunnassa .
Parissa kohdassa haluaisimme mennä askeleen pidemmälle .
Äänestämme sen vuoksi vihreiden esittämien tarkistusten 102 , 103 ja 104 puolesta , jotka mielestämme parantavat yhteistä kantaa entisestään .
Hinnoittelupolitiikkaan liittyy joskus ääritapauksia , jotka saattavat vaatia meitä tekemään poikkeuksia mietinnön periaatteista .
Mielestäni valiokunnan laatima tarkistus 43 tarjoaa hyvät mahdollisuudet poikkeusten tekoon , ja kyseiset mahdollisuudet on ilmaistu vielä paremmin vihreiden laatimassa tarkistuksessa 105 .
Emme mielestäni tarvitse muita poikkeuksia kuin ne , jotka näissä kahdessa tarkistuksessa on mainittu .
Tästä puolueryhmässäni ollaan kuitenkin monta mieltä .
Osa ryhmämme jäsenistä on laatinut tähän kysymykseen liittyvän tarkistuksen 107 .
Kokonaisuudessaan olen sitä mieltä , että esittelijä Lienemannin mietinnön sisältämät valiokunnan tekemät ehdotukset ovat hyviä ja että ne voivat toimia hyvänä lähtökohtana vaikeissa sovittelutapauksissa .
Arvoisa puhemies , jokainen satelliittikuva todistaa , että asumme todellakin sinisellä planeetalla : tämä runsaus on kuitenkin harhakuvitelma .
Aivan äskettäin Tonava-joessa sattunut katastrofi muistuttaa meitä siitä , että joet ovat planeetallemme elintärkeitä ja siitä , etteivät saasteet tunne rajoja .
Vesi on uusiutuva ja rajallinen luonnonvara .
Vesivarat harvenevat , kun niitä ei hoideta hyvin ja kun maantieteelliset ja ilmasto-olot eivät ole suotuisat .
Tämä kysymys on unionin osalta ratkaisevan tärkeä Välimeren alueella , mutta tilanne on sama myös muissa Euroopan maissa , joissa todistamme kosteiden alueiden vähittäistä kuivumista .
Herkät , kosteat tai kuivat alueet , valtioiden väliset erot , eri alueiden väliset erot valtioiden sisällä sekä ilmastolliset , taloudelliset , maantieteelliset ja geologiset erityispiirteet ovat kaikki tosiasioita , joista haluamme muistuttaa mutta jotka eivät saa kuitenkaan johtaa yhteisössä kilpailun vääristymiin .
Jätimme kuitenkin käsiteltäväksi tarkistuksia muistuttaaksemme maatalouden ja veden välisen erityissuhteen tärkeydestä , koska se on alueen asuttamisen ja hyödyntämisen kannalta ratkaiseva tekijä .
On selvää , että maatalouden tarpeet ovat etelässä paljon suuremmat ja että tämä erityispiirre on otettava tässä puitedirektiivissä huomioon .
Näihin ongelmiin ei sitä paitsi etsitä ratkaisuja ainoastaan unionin jäsenvaltioissa : Euro-Välimeri-kumppanuuteen kuuluvat maat suorastaan vaativat lokakuussa Torinossa veteen liittyvää Marshall-suunnitelmaa Välimeren etelärannikkoa varten .
Tilanteemme ei onneksi ole vielä yhtä huono .
Euroopan tietyillä alueilla on kuitenkin paitsi kuivuutta ja aavikoitumista myös tulvia , ja tämä tuodaan direktiivissä hyvin esille .
Ranska kärsi tästä hiljattain , kuten myös Reinin laakso ja Keski-Eurooppa .
Tarvitsemme tätä puitedirektiiviä , joka on olennainen osa sellaista kestävän kehityksen politiikkaa , jolla eri vedenkäyttötavat on tehtävä keskenään yhteensopiviksi .
Tässä uudessa hallinnassa on kuitenkin välttämätöntä myös suojella ja varjella luonnon monimuotoisuutta .
" Vesikeskustelu " ei kuitenkaan pääty tänään .
Laajentumisen kysymys ja ilmastonkehitys avaavat nimittäin uusia näköaloja .
Arvoisa puhemies , hyvälaatuisesta vedestä tulee tällä vuosisadalla ehkä strategisesti vielä tärkeämpi aine kuin öljystä .
Tämä on riittävä syy kiittää jäsen Lienemannia hänen panoksestaan pintaveden laadukkuuden hyväksi .
Vaikuttaa olevan melko mutkikasta saada aikaa hyvät eurooppalaiset lainsäädännölliset puitteet .
Vesipolitiikkaa koskevalla puitedirektiivillä haluamme tehdä lopun unionin vesilainsäädännön hajanaisuudesta .
Emme ole kuitenkaan onnistuneet välttämään direktiivin laatimisessa laajuutta ja mutkikkuutta .
Tämä vaatii toimeenpanevilta tahoilta paljon huolehtimista toimeenpanovaiheessa .
Erityisesti täytyy hyödyntää jäsenvaltioiden ja vesihallintoviranomaisten vesipiirejä koskevan lähestymistavan myötä syntyneitä mahdollisuuksia noudattaa erityistä politiikkaa .
Tärkeimmäksi tavoitteeksi jää se , että pohja- ja pintaveden edelleen saastuminen estetään , ekosysteemejä suojellaan , että kannustetaan kestävään vedenkäyttöön , estetään tulvia ja kuivuutta sekä lopetetaan vaarallisten aineiden päästöt pintaveteen .
Mitä tulee vaarallisten aineiden päästöihin , olen sitä mieltä , että neuvoston tavoitteet ovat liian epämääräiset , eivätkä ne ole riittävän kunnianhimoisia .
Käsiteltävänämme oleva ympäristöasioiden , kansanterveyden ja kuluttajapolitiikan valiokunnan ehdotus päästöjen rajoittamisesta lähes nollaan on mielestäni myötätuntoa herättävä ja tavoittelemisen arvoinen .
Sen toteutettavuuteen täytyy kuitenkin kiinnittää paljon huomiota .
Silloin täytyy ottaa huomioon luonnolliset taustapäästöt , joihin ei voida vaikuttaa , sekä vaikeasti hallittavat hajalähteistä tulevat päästöt , jotka saastuttavat vettä huomattavasti .
Arvoisa puhemies , meidän on omaksuttava 2000-luvulla se perusajatus , että meillä on täysin uudenlainen suhde veteen .
1900-luvulla vesi oli meille ilmainen poiskuljetus- ja jätehuoltojärjestelmä myrkyille , ongelmajätteelle , kemikaaleille jne .
Sen seuraukset ovat jo nähtävissä !
Meidän on muutettava ajattelutapaamme ja tunnustettava vesi tärkeimmäksi elinkumppaniksemme , ja vastuumme vedestä jatkuu kauan nykyisten sukupolviemme jälkeenkin .
Direktiivi on välitettävä myös vastaavasti eteenpäin , ja väestön on voitava ymmärtää , mitä me tai mitä komissio suunnittelee tämän osalta .
Veden suojelu on oikeastaan myös sosiaalinen kysymys , nimittäin ratkaiseva sosiaalinen kysymys .
Siksi saastuttaja maksaa -periaatetta on sovellettava tehostetusti , koska muuten kaikki joutuvat kantamaan saastuttamisen seuraukset .
Kun otetaan huomioon vesivarojen vahingoittumisen eteneminen , on tärkeää , että emme ylläpidä vain nykyistä tilannetta , vaan huolehdimme huomisessa äänestyksessä siitä , että syntyy todellisia laadunparannuksia .
Arvoisa puhemies , nyt on kulunut jo kuusi vuotta siitä , kun kollegamme Karl-Heinz Florenz , jota avusti Ursula Schleicher , pyysi uudistamaan koko vesipolitiikan .
Se on onnistunut .
Tämä ei ole helppo aihe , ja siksi mielestäni jäsen Lienemannin ponnistelut ansaitsevat suuren kunnioituksen .
Päätöksenteko tästä vesidirektiivistä on hyvin tärkeässä vaiheessa .
Tähän aiheeseen sovelletaan yhteispäätösmenettelyä , ja siten olemme voineet jo ensimmäisessä käsittelyssä laatia tärkeää ja tiukkaa lainsäädäntöä .
Yhteinen kanta , joka valmistui viime vuoden lopulla , oli muuten myös jo tärkeä parannus verrattuna alkuperäiseen ehdotukseen .
On myös hyvin vaikea toteuttaa politiikkaa tässä asiassa , koska erot ovat niin suuria .
Sanon myös espanjalaiselle kollegalleni , että me Pohjois-Euroopassa joudumme usein kamppailemaan tulvia vastaan mutta myös teollisuuden aiheuttamaa veden saastumista vastaan , kun taas etelästä tulevien kollegojen ongelmana on usein se , että vettä täytyy kuljettaa pitkien välimatkojen päästä , jotta yksinkertaisesti saataisiin juomavettä tai maatalouden tarvitsemaa vettä .
Haluaisin syventyä kahteen asiaan tässä aiheessa .
Ensiksi puhuisin laadusta .
Yhteisön vesipolitiikka vaikuttaa merkittävästi Alankomaihin .
Alankomaissa hyvin merkittävä osa juomavedestämme , kaksi kolmasosaa , otetaan pintavesistä .
Alankomaat sijaitsee jokien alajuoksulla , jokisuistossa , ja siksi meille tulevan pintaveden laatu on meille erittäin tärkeä asia .
Toinen tärkeä asia tässä keskustelussa on veden laadun yhdenmukaistaminen .
Joissakin tarkistuksissa asetetaan kyseenalaisiksi ehdotetut normit ja erityisesti OSPAR : n normi vuodeksi 2020 .
Ymmärrän toki , että jotkut pitävät normia epäselvänä tai juridisesti mahdottomana puolustaa .
Olen kuitenkin sitä mieltä , että meidän täytyy kannattaa sitä , koska siten voimme sovittelumenettelyssä huolehtia tarkemmista normeista .
Sitten muutama sana veden määrän hallinnasta .
Eräs tunnettu alankomaalainen runoilija puhui runossaan " Muistoja Hollannista " vedestä , jota sen toistuvasti aiheuttamien katastrofien vuoksi pelätään ja kunnioitetaan .
Meillä oli vuonna 1953 valtava tulvakatastrofi , jolloin saatoimme samalla ottaa tiennäyttäjän roolin patoamisessa .
Jokemme tulvivat vuonna 1990 , ja silloin saatoimme todeta , että keinotekoisten rakennelmien tekeminen yläjuoksuille vaikuttaa veden varastointikykyyn alajuoksuilla , mikä voi johtaa suuriin vahinkoihin .
Tämä tarkoittaa sitä , että meidän täytyy myös veden määrän hallinnassa ponnistella kovasti huolehtiaksemme siitä , että jokien ala- ja yläjuoksuilla voidaan elää turvallisesti .
Arvoisa puhemies , myös minä haluaisin aloittaa lausumalla sydämelliset kiitokseni jäsen Lienemannille .
Hän on tehnyt erinomaista työtä .
Vesi on elämisen ensimmäinen edellytys ja perusoikeus .
Kaikilla pitäisi olla käytössään puhdasta vettä , mutta hyvälaatuisen veden saatavuus ei ole itsestään selvää , minkä monet joutuvat kokemaan Etelä-Euroopassa ja nyt myös maissa , joiden läpi Tonava virtaa .
Vesi aiheuttaa usein konflikteja maiden ja väestöryhmien välillä .
Siksi on tärkeää , että vesiasioita koordinoidaan kansainvälisesti .
Meidän täytyy tunnustaa , että olemme yhdessä vastuussa vedestä .
Yhteistyön tietyn vesialueen sisällä täytyy olla itsestään selvää .
Liian pieni tila virtaukselle tai juuri veden liiallinen käyttö yläjuoksulla voi aiheuttaa ongelmia alajuoksulla .
Koordinointi on tässä avainsana .
Vesiongelma muuttuu yhä ajankohtaisemmaksi .
Ilmastonmuutokset , pienet lämpötilan nousut vaikuttavat suoraan sademäärään .
Jotkin alueet muuttuvat kuivemmiksi , monet alueet muuttuvat kosteammiksi .
Nyt on toiminnan aika .
Haagissa järjestetään maaliskuussa maailman toinen vesifoorumi .
Tämä foorumi kannattaa maailmanlaajuista näkemystä .
Tämän näkemyksen täytyy johtaa alueellisiin toimintasuunnitelmiin , jotta vedestä voitaisiin huolehtia kestävällä tavalla .
Euroopan parlamentin on nyt aika ryhtyä toimiin .
Meidän täytyy nyt ottaa lähtökohdaksi kestävä vesipolitiikka , ja samalla meidän täytyy olla todellisuudentajuisia , mutta emme saa myöskään jättää rimaa liian matalalle .
Yhteinen kanta ei ole riittävän kunnianhimoinen .
Siksi on välttämätöntä palata takaisin aikaisempiin kansainvälisiin sopimuksiin tai OSPAR : n tavoitteisiin .
Meidän täytyy pyrkiä siihen , että vaaralliset aineet poistetaan asteittain vuoteen 2020 mennessä .
Siitä on jo sovittu meriympäristön osalta .
On selvää , että tämä sopimus alkaa koskea myös muita vesialueita .
OSPAR : n tavoitteet on nyt saatu valmiiksi .
On laadittu luettelo 400 aineesta , jotka ovat selvästi vaarallisia ympäristölle .
On sekä teknisesti että taloudellisesti mahdollista vähentää näiden aineiden päästöt lähes nollaan , ja se valinta meidän täytyy nyt tehdä uudelleen .
Direktiivin täytyy luonnollisesti olla myös sitova .
Alajuoksulla sijaitsevien maiden täytyy voida laskea sen varaan , että yläjuoksuilla sijaitsevat maat noudattavat laatutavoitteita .
Laadulla on hintansa , mutta saastuminen voi osoittautua paljon kalliimmaksi tulevaisuudessa .
Arvoisa puhemies , arvoisa komission jäsen , haluan ilmoittaa , että kunnioitan syvästi esittelijä Lienemannin vesidirektiivin parissa tekemää erinomaista työtä .
Sallikaa minun muistuttaa , että tämän hetken todella suuret ympäristöongelmat - ilmastonmuutos , aarniometsien hävitys , merien ryöstökalastus - liittyvät jatkuvasti meidän yhteisiin ja hyvin tärkeisiin mutta jotenkin isännättömiin voimavaroihimme .
Ymmärtäkäämme myös se , että Euroopan juomavesien voidaan sanoa olevan kaikkien omistuksen ja ei-kenenkään omistuksen rajamailla .
Sen vuoksi on strategisesti tärkeää , että päätämme veteen liittyvästä vastuusta .
On myös tärkeää , että eri vesistöjä ei erotella toisistaan ja että niitä käsitellään kokonaisuutena , jonka ne muodostavat , riippumatta siitä , kuka omistaa minkäkin osan yhteisestä vesistöstä .
Hyvät kollegat , kuten jo useaan otteeseen on sanottu , tämä direktiiviehdotus merkitsee oikeastaan historiallista tilaisuutta parantaa ja yksinkertaistaa EU : n asetusten ja direktiivien sekasortoa ja kirjavuutta sekä saavuttaa siten Euroopassa korkea ympäristönsuojelun taso .
Minulla on kuitenkin se vaikutelma , että vesipolitiikan kehystä koskevan direktiivin politiikkaa leimaa sääntelyn purkaminen ja uudelleen kansallistaminen .
Toivon myös , ettei äänestyksestä tule fiaskoa , ja siksi kaksi asiaa ovat minulle hyvin olennaisia .
Ensinnäkin OSPAR .
Me tiedämme , että komission ehdotus ei mene tarpeeksi pitkälle .
Se pitää paikkansa valitettavasti myös ympäristöasioita käsittelevän valiokunnan ehdotuksen kohdalla .
Pelkästään täysin sattumanvaraisten ehdotusten tekeminen ei riitä .
Me tarvitsemme OSPAR : ää varten oikeudellisesti ehdottomasti sitovan tavoitteen .
Vain silloin pystymme saavuttamaan oikeudellisen selvyyden ja ennen kaikkea mahdollisuuden periä saatavia laillisesti .
Kaikki muu latistaisi sen vaikutusta eikä auttaisi estämään sitä , että myös meillä voi tapahtua ekokatastrofeja , jollaisia koemme parhaillaan Romaniassa ja Unkarissa .
Pidän valitettavana sitä , että kansalliset hallitukset eivät ole valmiita ajamaan oikeudellisesti sitovaa suojaa , vaikka ne ovatkin sopineet kansainvälisesti OSPAR : stä .
Uskon kuitenkin , että meidän on tehtävä juuri se jälkikäteen täällä parlamentissa osoittaaksemme , että emme salli politiikkamme uskottavuuden menettämistä ja vahingoittumista .
On tärkeää myös vahvistaa saastuttaja maksaa -periaatetta , sillä hintojen on heijastettava ekologista totuutta .
Me emme saa mennä polvillemme maatalous- ja kemianteollisuuden lobbausintressien edessä , vaan meidän on kampanjoitava sen puolesta ja ilmaistava myös äänestyksessämme , että haluamme saastuttaja maksaa -periaatteen ja sitä kautta kustannukset kattavat hinnat .
Vesi on tärkein elämän voimavaramme , ja meidän on huolehdittava äänestyksessämme siitä , että OSPAR-yleissopimuksen todelliseen noudattamiseen on olemassa kiihokkeita ja painetta .
Se on mahdollista suljettujen tuotannon kiertokulkujen avulla , kaikki muu olisi direktiivin vesittämistä .
Antakaa meidän tarttua tähän tilaisuuteen !
Arvoisa puhemies , käytössäni on vain vähän puheaikaa ja haluan onnitella esittelijää mietinnöstä ja palauttaa mieliin kolme periaatetta , joiden pitää olla kaiken muun yläpuolella ja jotka tulevat selvästi esille esittelijän tarkistuksissa : vesi ei ole mikä tahansa kauppatavara , vaan se on unionin kansojen yhteistä omaisuutta ; lopullisena tavoitteena on kaikkien pinta- ja pohjavesiä pilaavien aineiden poistaminen .
Kansalaisille tiedottaminen on myös välttämätöntä , jotta he voisivat osallistua veden ennallistamiseen eivätkä haaskaisi vettä , koska se on niin arvokasta .
Tiedän , että tämä direktiivi voi aiheuttaa ongelmia , koska täällä puhuttiin unionin eri maiden erilaisista todellisuuksista .
Pohjoisen tilanne ei ole sama kuin etelän tilanne eikä aavikoitumisongelmista kärsivien maiden tilanne .
Tiedän sen .
On kuitenkin joitakin tarkistuksia , joilla pyritään auttamaan etelän maita , tarkemmin sanottuna tarkistus 43 , jossa annetaan ymmärtää kustannusten kattamisen yhteydessä , että jäsenvaltioiden täytyy päätöksiä tehdessään ottaa huomioon maiden sosiaaliset ja ympäristöolot .
Myös vedensiirtoja koskeva kysymys aiheuttaa ongelmia .
Omassa maassani - asun Pohjois-Espanjassa - pohjoisen ja etelän välinen ero on suuri , ja ongelmia ilmenee , kun vettä on siirrettävä paikasta toiseen .
Lienemannin mietinnössä kuitenkin sanotaan myös , että vettä vastaanottavien vesipiirien täytyy säästää vettä ja huolehtia siitä .
Tiedän , että tämä mietintö on vaikea ja että vaikeudet johtuvat maiden erilaisista todellisuuksista , mutta meidän täytyy hyväksyä puitedirektiivi , jolla estetään vastaisuudessa se , mitä Tonavalla on nyt tapahtumassa ja mitä Doñanassa tapahtui .
Emme voi sallia Euroopan vesien myrkyttämistä , arvoisa puhemies , ja meidän täytyy laatia direktiivi , joka lisää hallitusten poliittista tahtoa säilyttää veden kaltainen kaikille arvokas luonnonvara .
Arvoisa puhemies , onnittelen esittelijää suurenmoisesta mietinnöstä .
Koska olen Euroopan parlamentin irlantilainen jäsen , jonka kotimaalla on suuret vesivarat , tuen valtaosaa tämän mietinnön ehdotuksista .
Haluaisin kuitenkin tarkastella nyt niitä asioita , joista parlamentin ympäristöasioiden valiokunta ja neuvosto ovat eri mieltä .
Neuvosto on jo esittänyt yhteisen kantansa tästä asiasta .
Neuvoston mukaan pintavesien hyvän tilan saavuttamista koskevaan tavoitteeseen pitäisi päästä viimeistään 16 vuoden kuluttua direktiivin voimaantulosta , kun taas parlamentin ympäristöasioiden valiokunta haluaisi lyhentää määräajan 10 vuoteen .
En näe mitään syytä , miksi Euroopan unionin jäsenvaltiot eivät voisi pyrkiä soveltamaan direktiivin keskeisiä säännöksiä mahdollisimman nopeasti .
Siirryn nyt tarkistuksiin , joita parlamentti käsittelee huomenna ja jotka koskevat vedenkäytön kustannusten kattamista koskevaa periaatetta .
Neuvosto toteaa yhteisessä kannassaan , että Euroopan unionin hallitusten täytyy ottaa huomioon vedenkäytön kustannusten kattamista koskeva periaate .
Yhteiseen kantaan ei sisältynyt erityistä määräpäivää tämän periaatteen täytäntöönpanoa varten .
Tarkistuksella 43 pyritään varmistamaan , että veden hinnoittelupolitiikan täytyy vuoteen 2010 mennessä tarjota riittävät kannustimet veden tehokkaaseen käyttämiseen .
Lisäksi talouden eri sektorien , jotka on jaettu teollisuuteen , kotitalouksiin ja maatalouteen , täytyy osallistua riittävässä määrin tämän politiikan täytäntöönpanoon .
Ellei näitä tarkistuksia kannateta huomenna , välitämme voimakkaan viestin , että mittaus- ja vesimaksut pitäisi ottaa käyttöön kotitalouksissa kaikissa Euroopan unionin jäsenvaltioissa .
Tämä on poliittisesti epäkäytännöllistä Irlannille , ja se olisi sitä myös muille EU : n jäsenvaltioille , kuten Portugalille , Kreikalle ja Espanjalle .
Arvoisa puhemies , kaikkein ensimmäiseksi haluaisin kiittää parlamentin jäsen Lienemannia hänen mietinnöstään .
Päätämme nyt siitä , kuinka tehokkaasti EU : n valtiot voivat jatkossa työskennellä puhtaamman vesiympäristön puolesta .
Parlamentti osallistuu siihen muuttamalla neuvoston yhteistä kantaa ja näyttämällä esimerkkiä puhtaamman ympäristön puolesta tehtävästä työstä .
Jos tämän direktiivin muotoa ei muuteta , sillä voi olla valitettavia ja pitkäaikaisia seurauksia sekä ympäristön että juomaveden kannalta .
Lähettäisimme vääriä signaaleja sekä Euroopan teollisuudelle että Euroopan väestölle .
On olennaista , että pidämme kiinni siitä , että rajoitetaan kaikkia kemiallisten aineiden kokonaispäästöjä vesimuodostumiimme .
Kestäisi aivan ilmeisesti liian kauan , jos ryhtyisimme mittaamaan jokaista niistä noin 100 000 kemiallisesta aineesta , joita kiertokulussa esiintyy .
Meillä ei ole varaa odottaa .
Tässä yhteydessä pyydän parlamenttia tukemaan tarkistusta 108 , jossa sanat " yksittäisten pilaavien aineiden aiheuttama veden pilaantuminen " on korvattu sanoilla " veden pilaantumisen ehkäiseminen vähentämällä jatkuvasti virtaamia " .
Emme saa viivyttää ympäristöön liittyvää työtä niin , että paneudumme liikaa yksityiskohtiin sen sijasta , että pyrkisimme vähentämään vaarallisten aineiden kokonaispäästöjä luontoon .
EU : n ympäristöministerien on sen vuoksi jatkossakin noudatettava OSPAR : n sopimusta , jossa jo nyt määritellään se , mikä on ympäristölle vaarallista .
Tämän sopimuksen on toimittava ohjenuorana , kun teemme työtä puhtaamman luonnon puolesta , minkä olemme velkaa itsellemme ja ennen kaikkea jälkeläisillemme .
Arvoisa puhemies , on vaikeata koota näin merkittävän ja monitahoisen direktiivin aiheita .
Amsterdamin sopimuksessa korostetaan ennaltaehkäisyn , saastuttaja maksaa -periaatteen soveltamisen ja ympäristövaikutukset huomioon ottavan kestävän kehityksen suurta merkitystä .
On selvää , että sen merkityksen tunnustaminen , joka ekologisilla seikoilla on hintojen muodostumisessa ja sillä , että toimijat saadaan ottamaan vastuuta ottamalla käyttöön saastuttamattomia järjestelmiä koskevia aloitteita , näyttää kiistattomalta niiden tapahtumien valossa , jotka luonnehtivat taloudellisen kehityksen ja ympäristön , erityisesti vesivarojen suojelemisen välistä suhdetta .
Tällä on erityistä vaikutusta monilla talouden aloilla , mutta ennen kaikkea maataloudessa .
Maanviljelyn , ympäristön ja vesistöjen vuorovaikutuksen monitahoisuus , sen myönteiset ja kielteiset vaikutukset , paikallisten olojen ja tuotantojärjestelmien erilaisuus ja niin edelleen huomioon ottaen on kehitetty hyvä maanviljelykäytäntö , jolla tarkoitetaan sellaisen maataloustuotannon menetelmän käyttöä , jolla voidaan tyydyttää yhteisön odotukset sellaisesta vesivarojen suojelun tasosta , joka ylittää perusstandardin , kaikkine siitä seuraavine kustannuksineen ja tulonalennuksineen .
Tästä ajattelutavasta juontuu velvoite kehittää ja vahvistaa yhdentymisstrategiaa , jotta onnistuttaisiin pitämään vesistöjen tila kestävän taloudellisen tuotantomallin keskeisenä seikkana vallitsevissa oloissa .
Tältä kannalta asiaa tarkasteltuna tulee ilmeiseksi , ettei pidä erottaa pinta- ja pohjavesien tilan huononemisen estämisen tavoitetta näiden vesien suojelemisen , parantamisen ja entiselleen saattamisen tavoitteista , sillä se loisi turhan tärkeysjärjestyksen , joka vain haittaisi toimien yhtenäisyyttä ja erityisiä toimia , joilla pyritään kokonaisvaltaiseen lähestymistapaan ja parhaiden käytettävissä olevien tekniikoiden käyttöön .
Mitä tulee vaarallisten aineiden vesistöille aiheuttaman saastumisen poistamiseen , paras mahdollinen lähestymistapa saattaa edellyttää sääntelyä sekä kansallisella että yhteisön tasolla , jotta olisi mahdollista tunnistaa paremmin erilaiset ihmisen harjoittaman tuotantotoiminnan seurauksena saastuneiden vesialueiden ominaisuudet .
Lopuksi , on välttämätöntä luoda järjestelmä , joka tuottaa objektiivisen luettelon mahdollisesti vaarallisista aineista , on välttämätöntä kerätä enemmän tietoa niiden kemiallisista , fysikaalisista ja biologisista ominaisuuksista niin , että voidaan luoda yhtenäinen toimintamalli eri strategisilla tasoilla meille kaikille oleellisen tärkeiden vesistöjen pelastamiseksi .
Arvoisa puhemies , arvoisa komission jäsen , hyvät kollegat , jos suhtaudumme vakavasti Amsterdamin sopimukseen kirjattuun kestävän kehityksen periaatteeseen , joka on , meidän pitkäaikainen tavoitteemme voi olla oikeastaan vain se , että saavutamme vesiympäristöön kulkeutuvien päästöjen nollatason .
Sillä meidän on tietenkin turvattava vesi niin , että meidän vedenkäyttömme ei rasita tulevia sukupolvia .
Tämän pitkäaikaisen tavoitteen saavuttamiseksi on siksi kehitettävä vaativia normeja sisältäviä askelia .
Tuen sikäli erittäin painokkaasti jäsen Lienemannin tarkistusehdotuksia , joiden tarkoituksena on kehittää tähän liittyviä laatunormeja sisältävä järkevä tie , jotta voimme todellakin sanoa joskus , että veden inhimillinen hyödyntäminen ei tarkoita veden väärinkäyttöä vaan turvaa veden siinä laajuudessa , jossa se on olemassa .
Direktiivi tarjoaa muutamia hyvin myönteisiä elementtejä , joita voidaan ehdottomasti vielä kerran korostaa .
Ensinnäkin sellainen on todellakin laaja tiedottaminen ja kansalaisten osallistuminen .
Se on tuskin koskaan sisältynyt eurooppalaiseen direktiiviin .
Toiseksi sellainen on yhteistyöpakko .
Pidän ilahduttavana sitä , että vesimuodostumia tarkastellaan tässä yhteydessä kokonaisuutena ja että viranomaisten , sekä yksittäisissä kansallisvaltioissa että myös kansallisvaltioiden rajojen yli , on viimeinkin pakko tehdä yhteistyötä toistensa kanssa sekä nostaa vesistöt kokonaisuutena korkealle laatutasolle .
Kolmanneksi haluaisin käsitellä vielä aikataulukysymystä .
Olen hyvin vakuuttunut siitä , että me tarvitsemme tiukan ja selkeän aikataulun , jotta myös ponnistellaan pitkäaikaisen tavoitteemme saavuttamisen puolesta .
Vertaan tätä mielelläni joulukuun tilanteeseen .
Joulukuussa me kaikki tiedämme , että 24. päivä on jouluaatto , ja alamme ostaa lahjoja .
Mutta mitä tapahtuisi , jos tietäisimme joulukuussa , että joulu onkin 30 vuoden päästä ?
Me kaikki tiedämme , miten me silloin käyttäytyisimme .
Siksi me tarvitsemme juuri vesipolitiikassa selkeän aikataulun .
Tuen painokkaasti esittelijän ehdotuksia ja olen sitä mieltä , että me tarvitsemme selkeän aikataulun kaikille tämän direktiivin aloille - oli kyse sitten toimenpideluettelosta tai työllisyystoimista .
Arvoisa puhemies , tämän direktiivin tavoitteena on oltava se , että jäsenvaltiot suojelevat yhteisesti pohja- , juoma- ja pintavesiä ja että suojelun taso vastaa olemassa olevaa EU : n ympäristölainsäädäntöä .
Sallikaa minun muistuttaa siitä , että kaikissa jäsenvaltioissa ei ole vielä toteutettu aiempia , nitraattidirektiivissä esitettyjä päätöksiä , vaikka kyseessä onkin yhteinen EU : n päätös .
Tämä ehdotus sisältää useita vesiympäristön suojeluun liittyviä tiukennuksia , joissa mennään nykyisiä ympäristötavoitteitamme pitemmälle .
Siinä ehdotetaan , että meriympäristöön liittyvänä tavoitteenamme on oltava se , että luonnostaan esiintyvien aineiden pitoisuuksien on oltava lähellä taustapitoisuuksia ja että keinotekoisten synteettisten aineiden pitoisuuksien on oltava lähes nolla .
Se ei tule onnistumaan , ja se onkin luonnonvastaista .
Tämän mietinnön hyväksymisestä olisi vakavia seurauksia EU : n maatalouselinkeinolle , jos esimerkiksi fosforin ja typen pitoisuudet eivät saa ylittää näiden aineiden vesiympäristössä esiintyviä taustapitoisuuksia ja jos kasvinsuojeluaineiden vesiympäristössä esiintyvien pitoisuuksien raja-arvoksi asetettaisiin 0nolla Euroopassa ei voitaisi esimerkiksi viljellä leivän valmistukseen käytettäviä korkean proteiinipitoisuuden omaavia leipäviljoja .
Tämä johtaisi siihen , että maataloustuotanto siirtyisi EU : n ulkopuolelle , mikä aiheuttaisi suuria työllisyys- ja yhteiskuntataloudellisia kustannuksia .
En voi kannattaa niitä vesipolitiikan puitteista annetun direktiivin osia , jotka koskevat edellä mainittuja asioita .
Arvoisa puhemies ja arvoisat kollegat , vesi on kallis raaka-aine .
Miljoonilla ihmisillä ei edes ole puhdasta vettä , joka on ehdoton edellytys hengissä säilymiseksi .
Siksi meidän ei tarvitse ihmetellä sitä , että vesi on syynä sotiin .
Myös kapitalistinen maailma pyrkii valvomaan vesivaroja mahdollisimman tarkasti .
Siinä ei ole lainkaan kyse yleisestä edusta tai solidaarisuudesta .
Euroopalla on siis edessään vaikea tehtävä .
Sen täytyy yhdistää tavoitteiltaan ja välineiltään hajanainen yhteinen vesipolitiikka yhtenäisempään puitedirektiiviin .
Minun täytyy tunnustaa , että myös minun alueellani Flanderissa on vielä pitkä tie kuljettavana .
Komissio näpäytti hiljattain myös meitä sormille tästä asiasta .
Kaikki järkevät ihmiset haluavat , että tätä puitedirektiiviä käytetään painostamaan politiikasta vastuussa olevia , jotka ovat epäonnistuneet tehtävässään .
Yhteinen kanta on tältä osin farssi , asiakirja , joka ei sido mihinkään , ja todellinen loukkaus OSPAR : n sopimuksia kohtaan .
Meillä on edessämme täytäntöönpanokausi , jonka kesto voidaan venyttää jopa 34 vuoteen .
Lapseni ovat silloin vanhempia kuin minä nyt .
Myöntäkää , että ette ole vakavissanne .
Huomenna voimme äänestää heikkojen ja epämääräisten kehysten puolesta , jotka myrkyttävät lastemme tulevaisuuden , tai sitten äänestämme minun ryhmäni , esittelijän tai ympäristöasioiden , kansanterveyden ja kuluttajapolitiikan valiokunnan tarkistusten puolesta .
Sitten lopuksi vielä tämä .
Meihin on yritetty vaikuttaa kovasti viime kuukausien aikana .
Tämän asian yhteydessä oli silmiinpistävää se , kuinka ministerineuvosto painosti .
Minun kotimaassani sitä teki sekä Flanderin että Vallonian ympäristöhallinto .
Ne valitsevat heikon yhteisen kannan parlamenttimme aseman heikentämiseksi .
Minua todellakin ihmetyttää , tehtiinkö tämä liike niin , että kotimaani vihreät ympäristöministerit olivat siitä tietoisia .
Arvoisat kollegat , kauniit sanat eivät enää riitä .
Meidän täytyy vaihtaa määrätietoisesti suuntaa .
Huomenna äänestyksissä voimme tehdä selväksi , että Eurooppa työskentelee vastuullisen ja tulevaisuuteen suuntautuvan vesipolitiikan hyväksi .
Se voi vain parantaa uskottavuuttamme .
Keskustelu keskeytetään ja sitä jatketaan klo 21.00 .
 
Eurooppaa koskeva keskustelu : toimielinuudistusta käsittelevät ehdotukset Esityslistalla on seuraavana komission tiedonanto Eurooppaa koskevasta keskustelusta : toimielinuudistusta käsittelevät ehdotukset .
Arvoisa puhemies , hyvät parlamentin jäsenet , komissio on tälläkin hetkellä täydessä työssä eikä tätä työtä saada tänään lähellekään päätöstään .
Kuten parlamentin esityslistassa ilmoitettiin , tulin siis pääasiassa puhumaan teille uudesta aloitteesta , jota komissio ehdottaa tuodakseen oman vastauksensa , joka ei ole ainoa vastaus , siihen suureen haasteeseen , jonka on mobilisoitava Euroopan rakentamisen kaikki toimijat , ja ensimmäiseksi luonnollisesti paitsi teidät parlamentin jäsenet myös meidät komission jäsenet ja neuvostossa istuvat ministerit sekä kansallisten parlamenttien jäsenet , ja lisään vielä virkamiehetkin , jotka työskentelevät eri toimielimissämme ja jotka ovat sitoutuneet ja motivoituneita Euroopan rakentamiseen .
Monet teistä mainitsivat tämänaamuisessa pitkässä keskustelussa , johon osallistuin puheenjohtaja Prodin rinnalla , unionin toimielinten demokratiavajeen ja etääntymisen .
Tämän sanoessani en pyri ainoastaan esittämään sitä kysymystä " kuka tekee mitä ? " , jonka yksi teistä esitti erittäin selvästi ja ponnekkaasti , sillä kansalaistenhan on nyt vähintäänkin tiedettävä , kuka tekee mitä eri toimielimissämme .
Kyse on toiseksi samalla myös siitä , että tiedämme , mitä teemme yhdessä ja mitä haluamme tehdä yhdessä tulevaisuudessa , etenkin niiden maiden kanssa , jotka liittyvät joukkoomme .
Tämä demokratiavaje puhuttelee siis myös meitä , ja siksi komissio päätti juuri äsken , että heti hallitustenvälisen konferenssin alkamisen jälkeen jossa minulla on kunnia edustaa komissiota puheenjohtaja Prodin rinnalla ja jossa teemme siis luottavaisesti läheistä yhteistyötä teidän molempien edustajienne eli jäsen Brokin ja jäsen Tsatsosin kanssa käynnistetään " Vuoropuhelu Euroopasta " , jossa komissio käy omalta osaltaan tätä suoraa keskustelua kansalaisten kanssa .
Kaikki komission jäsenet ovat sitoutuneet omistamaan hetken aikataulustaan , aina jossakin jäsenvaltiossa , eikä vain omassaan , tai jollakin alueella käydessään itselleni tulee tähän tilaisuus muutaman kerran kuukaudessa , suoraan keskusteluun kansalaisten kanssa , eikä pelkästään eliitin tai institutionaalisten päättäjien kanssa , joiden tapaaminen on tavanmukaista .
He sitoutuivat siis luomaan suoran yhteyden ihmisiin yliopistoissa , lukioissa ja tehtaissa , menemään suoraan ihmisten luo , vastaamaan heidän kysymyksiinsä ja kuuntelemaan heitä .
Me osallistumme siis tällä tavalla , kuten te osallistutte omalla tavallanne , tähän välttämättömään ponnisteluun ja tähän polttavaan velvollisuuteen vähentää demokratiavajetta eli tuoda kansalaisia lähemmäksi toimintaamme .
Haluamme toteuttaa tämän aloitteen yhteistoiminnassa jäsenvaltioiden kanssa ja olemalla yhteydessä Euroopan parlamenttiin .
Teemme siitä säännöllisesti yhteenvedon , jotta kansalaisten mielipide tulisi tarkoin mitatuksi ja jotta sitä voitaisiin tarkentaa tai suunnata uudelleen .
Haluamme toteuttaa sen myös yhdessä kansallisten parlamenttien , paikallisten edustajien , kansalaisjärjestöjen , yhteiskunnallis-ammatillisten piirien sekä tiedotusvälineiden kanssa .
Aloite koskee kansalaismielipiteen edustajia , poliittisia ryhmiä ja puolueita , Euroopan parlamentin ja kansallisten parlamenttien jäseniä , ja kuten juuri sanoin , paikallishallinnon tai kansallisten parlamenttien kansanedustajia , alueiden komiteaa , talous- ja sosiaalikomiteaa , kansalaisyhteiskunnan järjestöjä sekä yliopistopiirejä .
Palautan sitä paitsi mieliin liekö se tarpeen ? , että Euroopan parlamentti teki 1. helmikuuta jo itsekin aloitteen , ja haluan kiittää siitä uudelleen puheenjohtaja Napolitanoa , ensimmäisen työkokouksen järjestämisestä jokaisessa jäsenvaltiossa kansallisten parlamenttien edustajien eli kansalaisten edustajien kanssa .
Komissio ehdottaa jäsenvaltioille , että se voisi osallistua tähän toimintaan joko asiakohtaisen yhteistoiminnan tai järjestyneemmän kumppanuuden puitteissa .
Laadimme suunnitelman tiedotusvälineitä varten , ja olemme tiiviissä yhteydessä unionin puheenjohtajavaltioon ja Euroopan parlamenttiin .
Sanoin jo , kuinka komission jäsenet hoitavat oman osuutensa tapaamalla ihmisiä itse paikalla .
Haluamme järjestää nimenomaan kansalaiskeskusteluja .
Saanko yksinkertaisesti palauttaa mieliin en halua antaa varsinkaan opetuksia enkä myöskään neuvoja , että kun minulla oli kunnia toimia kotimaani Eurooppa-asioiden ministerinä , katsoin tarpeelliseksi käydä suoraa vuoropuhelua kansalaisten kanssa , ja käydessäni tätä suoraa vuoropuhelua viikoittain eri alueilla huomasin , kuinka valtavan tarpeellista oli antaa Euroopan unionille kasvot , ja vierailin siis joka viikko Euroopan komission jäsenen kanssa , enkä sitä paitsi aina ranskalaisten komission jäsenten kanssa , Pariisissa toimivien suurlähettiläiden ja Euroopan parlamentin jäsenten kanssa eri alueilla keskustelemassa ihmisten kanssa , ja huomasin , että kysymyksiä oli valtavasti , että ne olivat älykkäitä ja että ihmiset pitivät tarpeellisena , että heitä kunnioitetaan , kuunnellaan ja että heille selitetään asioita .
Juuri näin aiomme tehdä nojautumalla niihin noin 4 miljoonan euron suuruisiin määrärahoihin , jotka toivomme teidän antavan käyttöömme .
Näistä määrärahoista on neuvoteltava vuoden 2001 talousarvion puitteissa , koska emme halua toteuttaa tätä ajatusta ainoastaan kokeellisesti vaan melko pysyvästi vuonna 2000 ja 2001 eli koko hallitustenvälisen konferenssin neuvottelujen ja ratifiointiprosessin ajan .
Käynnistämme tämän vuoropuhelun 8. maaliskuuta Brysselissä komission noin 700 nuoren harjoittelijan läsnä ollessa .
Puhemiehenne Nicole Fontaine on suostunut osallistumaan puheenjohtaja Prodin ja useiden komission jäsenten rinnalla tämän ensimmäisen vuoropuhelun käynnistämiseen , ja olen vakuuttunut siitä , hyvät parlamentin jäsenet , että aina kun joku komission jäsen käynnistää vuoropuhelun , parhaiten paikalle pääsevät Euroopan parlamentin jäsenet voivat itsekin osallistua siihen ja tuoda siihen oman näkökantansa ja selittää Euroopan parlamentin työtä ja asemaa .
Arvoisa puhemies , tämän halusin sanoa .
Mitä muuhun tulee , olen valmis vastaamaan täällä olevien parlamentin jäsenten kysymyksiin , vinkkeihin ja ehdotuksiin .
Kollegat , te tunnette säännöt .
Teidän pitää esittää kysymyksiä eikä välttämättä antaa pitkiä lausuntoja .
Teillä kullakin on yksi minuutti aikaa esittää kysymyksenne .
Arvoisa puhemies , tahdon ilmaista oman , ja uskoakseni myös johtamani perussopimus- työjärjestys- ja toimielinasioiden valiokunnan arvonannon tämän komission aloitteen vuoksi .
Lisäksi tämä aloite vastaa parlamentin päätöslauselmassaan 18. marraskuuta antamia suosituksia .
Kuuntelin myös komission jäsen Barnierin esittämät tarkennukset Euroopan parlamentin suhteista ja asemasta tämän ohjelman toteuttamisessa .
Arvoisa komission jäsen Barnier , sallikaa minun sanoa , että tiedonannon tekstiin voitaisiin tältä osin lisätä jotakin yksinkertaiseen ja hieman viileään toteamukseen " elle sera conduite en liaison avec le Parlement européen " ( johdetaan yhdessä Euroopan parlamentin kanssa ) ?
Mielestäni olisi hyödyllistä korostaa tätä aikomusten ja pyrkimysten lähentymistä senkin vuoksi , että näen tässä erityisen koordinaatioon liittyvän pulman , joka on nimenomaan komission aloitteen ja valiokuntamme ohjelman välisen koordinaation ongelma .
Komission aloite ei koske vain kansallisia kansanedustuslaitoksia vaan myös niiden jäseniä , ja järjestettyään 1. helmikuuta päivän ohjelman , johon komission jäsen Barnier viittasi , valiokuntamme , joka on hyötynyt komission merkittävästä avusta , aikoo ohjelmansa puitteissa seurata kaikissa kokouksissaan tarkoin hallitustenvälisen konferenssin kehitystä .
Olemme saaneet kansallisten kansanedustuslaitosten jäsenet osallistumaan työhömme , toivoaksemme asiaan paneutuen ja jatkuvasti , kaikissa kokouksissamme , ja tämä on kanava , joka voisi hyvin liittyä komission aloitteen tarjoamiin mahdollisuuksiin .
Kiitos , puheenjohtaja Napolitano , vahvistan , että ehdotuksemme sopivat täysin 18. marraskuuta hyväksytyn päätöslauselman henkeen , ja haluan myös sanoa tässä vaiheessa , että minun oli mahdollista ehdottaa tätä aloitetta komissiolle kollegani Viviane Redingin tarjoaman yhteistyön ja ymmärryksen ansiosta ja että tätä aloitetta toteutetaan myös yhdessä Günther Verheugenin kanssa , koska kaikki ne suuret panokset ja haasteet , jotka meidän on selitettävä maanmiehillemme ja jotka puhuttelevat heitä ja herättävät heissä kysymyksiä kaikissa jäsenvaltioissa , koskevat sekä laajentumista laajentumisen mahdollisuuksia ja riskejä että tätä toimielinten uudistusta .
Ymmärsin kyllä hyvin huolenne , puheenjohtaja Napolitano .
Sanon myös , että perustamme toimielinten välisen työryhmän ( jonka ensimmäisen kokouksen pitäisi olla maaliskuussa ) .
Pidän huolen siitä , että ylitämme komission tekstissä hieman kuivakiskoisesti esitetyt tavoitteet ja että puhumme yhteistyöstä pikemminkin kuin yhteydenpidosta ja että voimme koko näiden kahden vuoden ajan sovittaa yhteen tavoitteita , joita parlamentti ja komissio tekevät kumpikin tahollaan mutta joita me teemme yhdessä .
Hyvät parlamentin jäsenet , sallittehan minun sanoa teille , että jos haluamme käynnistää tämän vuoropuhelun , työtä riittää kaikille .
Arvoisa puhemies , arvoisa komission jäsen , kuulostaa suloiselta musiikilta kuulla teidän mainitsevan niin usein sana " kansalainen " .
Puhumme tässä parlamentissa yhä enemmän yleisestä mielipiteestä : yleisen mielipiteen pelko on , kuten tiedätte , hieman holhoava käsite , mutta parlamenttimme on sitä mitä on , ja meidän on vain toimittava sen mukaisesti .
Haluaisin esittää teille HVK : n osalta tarkan kysymyksen : ymmärtääkseni Euroopan yhteisöjen tuomioistuin käsittelee parhaillaan erittäin huolellisesti erästä tärkeää kysymystä eli petostentorjunnan ja petostentorjuntaviraston ( OLAF ) kysymystä .
Kuten tiedätte , jotkin ongelmat koskevat tosin parlamenttia , mutta myös eurooppalaisia virkamiehiä , jotka myös ovat Euroopan kansalaisia .
Haluaisin kysyä teiltä , koska tämä kysymys on kiireellinen , onko komissio pohtinut mahdollisuutta muuttaa täysin petostentorjuntaviraston rakennetta ja kaavaillut sellaista ratkaisua , jossa sekä jäsenvaltioissa että unionin toimielimissä tapahtuva petostentorjunta kuuluisi Euroopan yhteisöjen tuomioistuimen toimivaltaan .
Jäsen Dupuis , sanon ensinnäkin , että annan julkisessa elämässäni suuren arvon sanalle " kansalainen " .
Se on yksi kauneimmista sanoista demokratiassa , ja mielestäni sitä on käytettävä .
Ryhdymme vuoropuheluun kansalaisten kanssa , ja tätä vuoropuhelua käyvät kaikista vaatimattomimmatkin tai kaukaisimmatkin päätöksenteko- tai tiedotuskeskukset .
Koska kerran puhutte HVK : sta , haluan vain palauttaa mieliin etenkin tästä petostentorjunnan kysymyksestä jos kyse on nimenomaan yhteisön etuihin ja talousarvioon kohdistuvien petosten torjunnasta , että olemme hyväksyneet komission ehdotuksissa ajatuksen , vieläpä parlamentin työn hengessä ja ehkä jopa sen mukaisesti , sellaisen uuden ja erityisen Euroopan syyttäjäviranomaisen perustamisesta , jolla olisi perustamissopimuksen eli siis jäsenvaltioiden tunnustama toimivalta tutkia perinpohjin sellaiset tapaukset , jotka asettaisivat yhteisön edut ja talousarvion kyseenalaisiksi .
Panemme teräväjärkisesti ja lähes kliinisesti merkille , ettei oikeusasioiden yhteistyö ole enää tällä hetkellä riittävää kunnollisen petostentorjunnan kannalta , olivatpa petokset peräisin mistä tahansa , unionin sisältä tai sen ulkopuolelta , ja siksi teimme tämän ehdotuksen sellaisen Euroopan syyttäjäviraston perustamisesta , joka voisi tapaukset ensin itse perin pohjin tutkittuaan antaa ne sopivimman kansallisen tuomioistuimen tutkittavaksi ja ratkaistavaksi .
Sanon tuomioistuinta koskeneen kysymyksenne osalta , että emme täsmentäneet vielä tuomioistuinta koskevaa kantaamme , koska odotimme Duen mietintäryhmän kertomusta , joka annettiin muutama päivä sitten .
Komissio täydentää tulevina viikkoina , kuten sitouduin tekemään , HVK : sta antamaansa lausuntoaan lisäämällä siihen ehdotuksensa , jotka koskevat Euroopan yhteisöjen tuomioistuinjärjestelmää ja tuomioistuinta .
Arvoisa puhemies , arvoisa komission jäsen , pyytäisin teitä kommentoimaan Tanskan suosituimman uutisohjelman toissapäiväistä pääuutista .
Uutisen mukaan eräs komission virkamies olisi sanonut eräälle itävaltalaiselle liikemiehelle , että koska hän on itävaltalainen , hän ei ehkä saa osallistua tieteelliseen tietojenvaihtohankkeeseen yhdessä muiden valtioiden , muun muassa tanskalaisten , yritysten kanssa .
Pyytäisin teitä vahvistamaan , että jos joku virkamies on sanonut , että itävaltalaista yritystä estetään jollakin tavalla osallistumasta yhteisiin tietojenvaihtohankkeisiin , ei kyseisen virkamiehen lausunto pidä paikkaansa , ja jos hän ei ole sanonut näin , uutinen on perätön .
Voitteko vahvistaa tämän ?
Jäsen Haarder , kenellekään virkamiehelle ei tietääkseni ole annettu lupaa sanoa mitään tuollaista .
Sanon henkilökohtaisena mielipiteenäni , ettei olisi normaalia eikä oikein asettaa epäedulliseen asemaan Itävallan kansalaisia , yrityksiä ja palkansaajia niiden huolien takia , jotka kohdistuvat tämän maan uuden hallituskoalition muodostamiseen .
Vahvistan siis , heti tämän istunnon jälkeen tekemäni tai teettämäni tarkistuksen jälkeen , mitä sanoin teille : komissio ei ole koskaan sanonut mitään tuollaista eikä myöskään ole antanut sellaiseen lupaa .
Jäsen Haarder , Itävallan tapahtumista on otettava yleisesti opiksi muullakin tavalla .
Olen tuonut itsekin esille mahdollisia eri vastauksia tähän haasteeseen , jossa meidän kaikkien on palautettava mieliin ja osoitettava uudelleen , mitä olemme tehneet yhdessä vuodesta 1957 lähtien : olemme rakentaneet paitsi tietenkin talousyhteisöä myös ja ennen kaikkea arvojen yhteisöä ja laatineet perusoikeuskirjan , joka suojelee paremmin ja selvemmin kansalaisia henkilökohtaisesti ; ehdotimme 26. tammikuuta antamassamme lausunnossa , eli jo ennen Itävallan kriisiä , perustamissopimuksen syrjinnän torjuntaa koskevan 13 artiklan osalta , että tämän artiklan mukaisista asioista päätettäisiin HVK : n jälkeen määräenemmistöllä eikä enää yksimielisesti ; on myös mahdollista sanon siis vain henkilökohtaisena mielipiteenäni , että on mahdollista , että 7 artiklaan lisätään uusi alakohta , joka antaisi oikeusperustan demokratian kunnioittamisen valvontaa koskevalle menettelylle , ja sanon lopuksi , että olemme käyneet demokraattista keskustelua .
Pahat ajatukset saadaan tukahdutettua ainoastaan esittämällä toisenlaisia ajatuksia .
Palaan siten keskustelunaiheeseemme : uskon tällä hetkellä täysin keskustelun demokraattiseen arvoon ja voimaan , ja etenkin siihen , että sillä voidaan vastustaa kansankiihotusta .
Komission jäsen Barnier , painotitte tiedonannossanne Euroopan kansalaisten kanssa käytävän vuoropuhelun merkitystä .
Kuten tiedätte , HVK : n osalta puheenjohtajavaltio Portugalille annettiin Helsingin päätelmissä erityinen oikeus laajentaa HVK : n esityslistaa HVK : n aikana .
Parlamentilla on tosin läsnä omat edustajansa , jäsen Brok ja jäsen Tsatsos .
Arvoisa komission jäsen , pystyisittekö te kuitenkin myös antamaan sitoumuksenne siitä , että jos ja kun neuvosto laajentaa esityslistaa , ilmoittaisitte siitä parlamentille , niin että voisimme keskustella siitä keskuudessamme ja myös teidän kanssanne jatkaaksemme kansalaisten kanssa käytävää vuoropuhelua , jota olette painottanut ? .
( FR ) Jäsen Beazley , vastaukseni on selvästi " kyllä " , mutta en sano tätä suoraan sanoen ensimmäistä kertaa .
Puheenjohtaja Napolitano ja monet perussopimusasioiden valiokunnan jäsenet , ja monet muut täällä täysistunnossakin läsnä olevat parlamentin jäsenet tietävät , että olen käytettävissä komission puolesta koko näiden neuvottelujen ajan avoimuuden hengessä ja reaaliajassa sen kertomiseksi , miten asiat sujuvat .
Suorat edustajanne , professori Tsatsos ja Elmar Brok , kertovat asioista ehkä eri tavalla .
On sitä paitsi todennäköistä , että kerromme monissa tapauksissa asioista yhdessä .
Mielestäni on erittäin tärkeää , etteivät nämä neuvottelut ole salaisia Euroopan parlamenttiin eivätkä myöskään kansallisiin parlamentteihin nähden , joiden osalta palautan mieliin , että niiden tehtävänä on loppujen lopuksi antaa ratifiointiprosessissa lausunto näistä neuvotteluista ja ottaa niihin kantaa .
Siksi annoin tunnustuksen puheenjohtaja Napolitanon tekemälle aloitteelle yhteisistä keskusteluista , joita käytäisiin säännöllisesti jäsenvaltioiden kansallisten parlamenttien ja Euroopan parlamentin välillä .
Tämän sanottuani lisään , että toimielinten uudistusta koskevaa avoimuus- ja keskusteluvelvollisuutta on alettava täyttää täällä .
Olen siis koko tämän vuoden ajan käytettävissänne aina , kun niin haluatte , selostaakseni teille kantojamme ja näiden neuvottelujen edistymistä .
Arvoisa puhemies , haluaisin aluksi kiittää komissiota sen toiminnasta .
Mielestäni on erittäin hyvä asia , että keskustelu kansalaisten kanssa aloitetaan ajoissa , koska niin ei oikeastaan tapahtunut Amsterdamin sopimuksen ja Maastrichtin sopimuksen yhteydessä , mikä pelkästään aiheutti paljon epäluottamusta .
Minulla on kaksi kysymystä .
Ensinnäkin , te sanoitte aloittavanne keskustelun kansalaisten kanssa , ja minä aloitan jo keskustelun Euroopan komission 700 harjoittelijan kanssa .
Aiotteko kääntyä kansalaisten puoleen tiedotusvälineiden , siis myös television ja Internetin , kautta ?
Toinen kysymykseni on kriittinen kysymys .
Euroopan komissiolta tuli juuri avoimuusehdotus .
Jos vertaan sitä avoimuusehdotukseen , joka meillä Alankomaissa koskee lainsäädäntöä , niin komission ehdotus on vain pieni varjo siitä , ja kyseinen ehdotus on herättänyt Alankomaissa paljon arvostelua .
Haluan oikeastaan kysyä , kuinka aiotte hoitaa avoimuuden HVK : n osalta , koska nyt käsiteltävänä oleva direktiivi ei ole mikään hyvä esimerkki siitä . .
( FR ) Hyvä parlamentin jäsen , ministeri Maij-Weggen , koska kerran puhumme HVK : n osalta avoimuudesta , tiedätte hyvin , miten kaikki tapahtuu .
Neuvottelut alkavat sitä paitsi juuri näillä hetkillä .
Edustajien ryhmä pitää parhaillaan kokoustaan Brysselissä , ja yritän kohta päästä sinne itsekin .
Asiakirjoista tulee enimmäkseen avoimia työasiakirjoja .
Ministerien ja Eurooppa-neuvoston pitkin vuotta käymiä neuvotteluja ei järjestetä tiedotusvälineiden edessä , mutta olen sitoutunut , tässä vaiheessa en voi tehdä muuta , tekemään sopivimmissa yhteyksissä avoimesti selkoa näistä neuvotteluista ja komission kannoista .
Vahvistan teille samalla kun kiitän , että kysyitte tätä asiaa minulta , että aiomme käyttää hyväksemme kaikkia nykyaikaisia välineitä , etenkin televisiota , joilla julkisia keskustelujamme voidaan lähettää johonkin jäsenvaltioon ja jopa kaikkiin jäsenvaltioihin .
Aiomme perustaa Internetiin keskustelufoorumeja , jotka ovat aina auki .
Komission jäsenet sitoutuvat vastaamaan nopeasti kaikkiin esitettyihin kysymyksiin .
Aiomme käyttää hyväksemme kaikkia näitä nykyaikaisia välineitä .
Mielestäni on kuitenkin myös vaivauduttava menemään mahdollisimman lähelle ihmisiä .
Tämä on varmasti vielä vähän utopistista , mutta haluaisin , että komission jäsenet , Euroopan parlamentin jäsenet ja ministerit kävisivät Euroopan kaikilla alueilla aina tilaisuuden tullen julkista keskustelua .
Voin todistaa , että se on mahdollista .
Useimmat teistä käyvät tätä keskustelua vaalipiireissään ja kotialueillaan .
Jos tarkastelen asiaa hieman itsekeskeisemmin komission näkökulmasta , haluaisin , että tällä toimielimellä olisi kasvot kansalaisten mielessä ja että komission muodostavat miehet ja naiset voisivat käydä tapaamassa kansalaisia mahdollisimman usein .
Arvoisa puhemies , pidän myönteisenä sitä , että komission jäsen Barnier on sitoutunut menemään alueille sekä selvittämään asioita että kuuntelemaan , mitä kansalaisilla on sanottavanaan .
Haluaisin kutsua hänet omalle alueelleni Yorkshireen , merkittävälle unionin alueelle , joka kuuluu Euroopan yhtenäismarkkina-alueeseen ja joka saa huomattavan määrän Euroopan rakennerahastojen määrärahoja .
Hän voi tulla sinne kummassakin roolissaan komission jäsenenä .
Haluaisin kysyä häneltä , miten aktiivinen komissio tulee olemaan tässä tiedotuskampanjassa .
Joissakin jäsenvaltioissa kyse ei ole vain siitä , että asioista tiedotetaan kansalaisille , jotka eivät tiedä niistä niin paljon kuin he voisivat tietää .
Se on toki tärkeää , mutta kyse on myös siitä , että taistelemme erittäin aktiivisen EU-vastaisen liikkeen ja EU-vastaisten järjestöjen levittämiä vääriä tietoja vastaan .
Komission täytyy olla hyvin aktiivinen vastatessaan joihinkin niihin kommentteihin , joita sille esitetään kampanjan aikana . .
( FR ) Jäsen Corbett , kiitän teitä arviostanne .
Otan kutsunne mielihyvin vastaan , ja jos ymmärsin oikein , toivotte , että puhuisin Yorkshireen tullessani paitsi unionin toimielinten uudistuksesta myös rakennerahastoista .
Tulen siis puhumaan näistä molemmista asioista .
Unohdin muuten sanoa , että haluaisin käydä , ja olen jo käynytkin , kansallisissa parlamenteissa , jotta voisin tavata niiden edustajia myös itse paikalla eikä pelkästään täällä .
Kävin puolitoista viikkoa sitten Ison-Britannian parlamentissa .
Näettehän , jäsen Corbett , etten pelkää vaikeuksia .
Ensi viikolla menen Saksan liittopäiville Berliiniin .
Olen käynyt myös Ranskan senaatissa .
Joten käyn näiden keskustelujen aikana aina tilaisuuden tullen tapaamassa suoraan myös kansallisia parlamentteja .
Kansalaisten kanssa käytävässä vuoropuhelussa ei ole tarkoitus tehdä propagandaa tai harjoittaa markkinointia eikä edes suhdetoimintaa .
Haluaisin , että tämä vuoropuhelu olisi todellista vuoropuhelua ja että täällä istuntosalissa olevat voisivat toimielinuudistuksen haasteet puolueettomasti selittävän pienen filmin nähtyään käyttää puheenvuoron ja käydä avointa keskustelua .
Toistan , että aiomme toteuttaa tämän vuoropuhelualoitteen asiakohtaisessa tai järjestyneessä yhteistoiminnassa jäsenvaltioiden kanssa , ja toivon todella , teidän tukeenne nojautuen , että jäsenvaltioiden hallitukset voisivat osallistua tähän vuoropuhelualoitteeseen sopivimmaksi tai tarkoituksenmukaisimmaksi katsomallaan tavalla .
Arvoisa puhemies , liittyisin komission jäsen Barnierin vetämään 700 harjoittelijasta koostuvaan opintopiiriin , jotta hänellä olisi joku , jonka kanssa keskustella .
Eihän hallitustenvälisistä konferensseista ja avoimuudesta ole mukava keskustella itsekseen .
Hallitustenvälisen konferenssin osalta komission jäsen Barnier sanoi parlamentissa pitämässään esityksessä , että sosiaalipolitiikan ei pidä kuulua enemmistöpäätöksillä päätettäviin asioihin , mutta sivulta 63 voi lukea , että määräenemmistöllä päätetään syrjinnän vastaisesta taistelusta sekä oikeudesta liikkumiseen ja oleskeluun - siis oleskeludirektiiveistä - koko sosiaaliturvasta , asetuksen 1408 ja sosiaalipoliittisten toimien uusimisesta - muutamaa poikkeusta lukuun ottamatta .
Eikö komission jäsen Barnier ole ottanut huomioon sitä , että hän on tunkeutunut jäsenvaltioiden valintaprosessien ytimeen ?
Näiden kysymysten vuoksi ihmiset osallistuvat vaaleihin , ja nämä kysymykset johtavat siihen , että kansankäräjät ja muut parlamentit saavat uudenlaiset enemmistöt .
Voidaanko näitä asioita ohjata Brysselistä käsin ?
Onko tämä osa sitä radikaalia hajauttamishanketta , josta komission puheenjohtaja Prodi puhui tänä aamuna ?
Olin hyvin iloinen kuullessani viime viikolla , että komissio tarkastelee lähivuosina huolellisesti toissijaisuuden käsitettä ja sen merkitystä paitsi unionin ja jäsenvaltioiden välisille suhteille myös unionille , jäsenvaltioille , alueille ja kaupungeille .
Toivon , että käydessään vuoropuhelua Euroopan alueilla komission jäsen Barnier käsittelee tarkemmin tätä ajatusta ja oppii kuulemastaan .
Arvoisa komission jäsen , viittaan yhteen aikaisempia kysymyksiä koskeneeseen vastaukseenne , jossa mainitsitte muun muassa mahdollisuuden jota minä kutsuisin perustamissopimukseen sisällytettäväksi lukitusmahdollisuudeksi harhaoppisuuden vaaran torjumiseksi monipuolistaa seuraamuksia , jotka voitaisiin kohdistaa 7 artiklan nojalla sellaiseen jäsenvaltioon , joka loukkaa perusvapauksia .
Oletteko sitä mieltä , että tällainen ehdotus tai tämänkaltaiset ehdotukset voivat kuulua siihen HVK : ta koskevaan toimeksiantoon , joka määriteltiin Helsingin Eurooppa-neuvostossa ?
Minulla itselläni on sellainen vaikutelma , että ne eivät voi kuulua siihen .
Ettekö pelkää , että tällaisista seuraamuksista voi tulla hallitsemattomia ja että niitä voidaan käyttää rangaistuksena pelkästä erimielisyydestä ja mielipiderikoksesta , siitä , että jokin jäsenvaltio on eri mieltä unionin hallitsevasta ajattelutavasta , sen sijasta , että rangaistaan ihmisoikeusloukkauksista ? .
( FR ) Kyllä , jäsen Bonde , käynnistämme tämän keskustelun Brysselissä 700 nuoren kanssa .
Sattuu olemaan niin , että he tulevat työskentelemään unionin toimielimiin ja komissioon , ja mielestäni tämä vuoropuhelu lähtee hyvin käyntiin näiden motivoituneiden nuorten kanssa .
Sosiaalisen suojelun osalta vahvistan , että olemme tehneet ehdotuksia sekä määräenemmistön että yksimielisyyden alalla , eikä valintamme ole ollut ideologinen .
Jäsen Bonde , uskoakseni maassanne , kuten kaikkialla , pidetään tärkeänä sitä , että sisämarkkinat toimivat hyvin ja sellaisissa oloissa , joissa kilpailu on mahdollisimman oikeudenmukaista ja joissa tavaroiden ja henkilöiden liikkuvuus on varmistettu .
Ja pyrimme siis juuri tähän tavoitteeseen .
Ehdotamme nimittäin , että joistakin verotuksen , sosiaalisen suojelun tai sosiaaliturvan alan politiikoista tai toimista päätettäisiin määräenemmistöllä silloin , kun ne liittyvät suoraan sisämarkkinoiden toimivuuteen .
Ehdotuksemme ei tarkoita sitä , että näistä asioista päätettäisiin aina tai järjestelmällisesti määräenemmistöllä .
Tiedän , miten arkaluonteisia nämä verotuksen ja sosiaalisen suojelun asiat ovat .
Mielestäni kaikkia kansallisia sosiaalisen suojelun järjestelmiä ei pidä valaa samasta muotista , eikä siitä ole koskaan kyse ollutkaan , vaan yksinkertaisesti siitä , että 30 tai 27 jäsenvaltion unionissa varmistetaan , että sisämarkkinat toimivat parhaissa mahdollisissa oloissa ilman , että yksi jäsenvaltio voi jarruttaa 26 : ta tai 27 : ää muuta jäsenvaltiota .
Jäsen MacCormick , kyllä , vahvistan teille , että tätä vuoropuhelua on käytävä myös jäsenvaltioiden pääkaupunkien ulkopuolella ja että sitä on käytävä mahdollisimman lähellä ihmisiä , eli siellä , missä he asuvat ja missä heillä on juuria , ja jos sanoisin teille muuta , puhuisin ristiriitaisesti , koska olen komissiossa vastuussa aluepolitiikasta eli yhdestä konkreettisimmista ja näkyvimmistä politiikoista , ja sen tarkoituksena on edistää ihmisten työllistymistä ja elämänlaatua heidän kotiseudullaan , ja kuulette minun sanovan usein , ettei tämän politiikan pelkkänä eikä ensisijaisena tavoitteena ole alueiden välinen yhteenkuuluvuus ja solidaarisuus , vaan sen tavoitteena on myös se , että ihmiset voisivat säilyttää asuinseudullaan juurensa , perinteensä , sielunsa ja identiteettinsä .
Aiomme siis käydä tätä vuoropuhelua kaupunkien ja alueiden kanssa .
Jäsen Berthu , Helsingin Eurooppa-neuvoston antama toimeksianto on selvä , ja toimimme sen mukaisesti .
Siinä annetaan tehtäväksi käsitellä ensin ja ensisijaisesti niitä kolmea perustavaa aihetta , jotka jäivät Amsterdamissa käsittelemättä .
Toimeksiantoon lisättiin muita toimielimiin liittyviä kysymyksiä sekä muita sellaisia kysymyksiä , jonka käsittelyn puheenjohtajavaltiot Portugali ja Ranska katsovat neuvottelujen aikana tarkoituksenmukaiseksi .
Komissio toimii tehtävänsä mukaisesti , jos se katsoo jonkin kohdan osalta joutuvansa täydentämään lausuntoaan , jossa käsitellään monia toimielimiin liittyviä kysymyksiä .
En ole vielä varma , teemmekö niin 7 artiklan osalta , ja jos teemme niin , kyse ei ole pelkästään siitä , että vastaamme tai reagoimme satunnaiseen tilanteeseen , joka oli siinä määrin vakava , että 14 unionin jäsenvaltiota kokoontui yhteen päättääkseen yhteisistä toimista , vaan teemme niin myös yleisesti tulevaisuutta silmällä pitäen .
Käytämme hyväksemme kaikkia keinoja , joilla voidaan vahvistaa pysyvästi tätä arvojen yhteisöä , jota olemme rakentaneet yhdessä siitä lähtien , kun perustajaisät loivat yhteisön vuonna 1957 , ja jo aikaisemminkin , toisen maailmansodan raunioille , ja kaikesta , mitä voimme tehdä , on hyötyä .
Olen varma , jäsen Berthu , että voimme olla samaa mieltä ainakin tuosta asiasta .
Kiitos , arvoisa komission jäsen .
Olette vastannut kysymyksiin täsmällisesti ja myös aloittanut mainitsemanne Eurooppaa koskevan vuoropuhelun .
Olette tänään ollut erittäin hyvänä esimerkkinä täsmällisyydestä .
Keskustelu on päättynyt .
 
Kyselytunti ( komissio ) Esityslistalla on seuraavana komissiolle osoitetut kysymykset ( B5-0009 / 2000 ) .
Ensimmäinen osa Kysymys nro 36 ( H-0025 / 00 ) : Asunto : Elevada mortalidad infantil en Kosovo Yhdistyneiden kansakuntien Maailman terveysjärjestölle välittämien uusimpien tietojen mukaan Kosovon lapsikuolleisuus on Euroopan korkein : lähes 50 prosenttia keskosena syntyneistä lapsista menehtyy .
Lisäksi keskenmenojen määrä nousi sodan vuoksi huippulukemiin , ja ajallaan syntyneet lapset ovat fysiologisessa kehityksessään normaalista jäljessä .
Kun otetaan huomioon Euroopan unionin antama humanitaarinen apu ja siviilihallinnon johtajan Bernard Kouchnerin ponnistelut , kysyn komissiolta , mihin toimiin on ryhdytty , jotta suojeltaisiin Kosovon naisten oikeutta äitiyteen ja raskaana olevien , vastasynnyttäneiden naisten ja vastasyntyneiden lasten terveyttä ?
Arvoisa puhemies , komissio on tietoinen Kosovon erittäin vaikeasta terveys- ja terveydenhuoltotilanteesta , joka ei koske ainoastaan raskaana olevia naisia vaan kaikkia ihmisiä .
Tämä johtuu sekä viimeaikaisesta konfliktista että sitä edeltäneiden vuosien laiminlyönneistä ja puutteellisesta huollosta .
Mainitut lapsikuolleisuustilastot puhuvat puolestaan , eikä niitä voida mitenkään hyväksyä .
Tilanne ei kuitenkaan ole juuri parempi muidenkaan väestönosien kannalta .
Komissio on reagoinut asiaan seuraavasti : ensiksikin terveydenhuoltoala on saanut huomattavan määrän ECHOn rahoitusta .
ECHO keskittyy parhaillaan lääkintätarvikkeiden ja hätäterveydenhuollon tarjoamiseen , instituutioiden tukemiseen sekä rokotuksiin .
Ponnisteluja kuitenkin kohdistetaan yhä enemmän omavaraisen terveydenhuoltojärjestelmän luomiseen maakunnassa .
Väliaikainen siviilihallinto ( UNMIK ) on jo omaksunut tällä alueella merkittävän roolin .
Toiseksi Mitrovican sairaalassa on jälleenrakennusohjelman yhteydessä jo aloitettu miljoonan euron kunnostusohjelma .
Asiassa on edistytty hitaasti , koska tämän jaetun kaupungin etnisten ryhmien välit ovat kireät .
Komissio kuitenkin jatkaa ponnistelujaan tässä hankkeessa väliaikaisen siviilihallinnon tuella .
Toivomme , että siitä voi jonakin päivänä tulla etnisten ryhmien välisen sovinnon vertauskuva .
Euroopan yhteisön vahingoista tekemän arvioinnin mukaan terveydenhuoltopalvelujen jälleenrakennuksen sekä klinikkojen ja terveyskeskusten laitteiden arvioidut kustannukset kohoavat 4 miljoonaan euroon .
Komissio on nyt siirtymässä vuoden 2000 määrärahojen ohjelmointiin .
Terveydenhuoltojärjestelmän parantamiseen on määrä osoittaa huomattava määrä rahaa .
Painopiste on pitkän aikavälin uudistuksissa , jotka koskevat terveydenhoidon rahoitusta sekä koulutusta ja hankintoja .
Väliaikaisen hallinnon kanssa selvitetään parhaillaan komission sopivaa osuutta näissä pyrkimyksissä .
Arvoisa komission jäsen , tänä aamuna muiden muassa puheenjohtaja Prodi painotti , että Balkanilla koetellaan kykyämme toimia tehokkaasti , siellä ratkaistaan koko Euroopan unionin uskottavuus , ja meidän pitää lopultakin luoda umpeen kuilu sanojen ja tekojen välillä .
Arvoisa komission jäsen , arvioitteko , että käytettävissä olevat tiedot Kosovon korkeasta lapsikuolleisuudesta - se on Euroopan korkein - tai laajempi kuva Kosovossa vallitsevasta inhimillisestä kärsimyksestä ja katastrofista eivät vahingoita uskottavuuttamme vielä vakavasti eivätkä kyseenalaista kykyämme toteuttaa lupauksiamme käytännössä ?
Ja lisäksi , arvoisa komission jäsen , oikeuttaako nykyinen kuva Kosovon inhimillisestä katastrofista niin kutsutun humanitaarisen sotilaallisen väliintulon ?
Onko mielestänne tällainen toimettomuus oikeutettua silloin , kun Euroopan mantereella itse oikeus elämään on uhattuna ?
En usko , että jälleenrakennusvirastomme tai sen takana oleva työryhmä , joka on tehnyt uskomattoman paljon työtä Kosovossa , pitäisi asianmukaisena sitä väittämää , että se on vain ollut joutilaana .
Arvoisa jäsen ei varmaankaan tarkoittanut sitä .
Hän on ilman muuta aivan oikeassa sanoessaan , että unionin uskottavuus riippuu siitä , mitä tapahtuu paitsi Kosovossa myös muualla Balkanilla .
Mielestäni on erittäin tärkeää , että antamamme apu menee perille nopeasti ja siten , että voimme maksimoida apumme .
Haluaisin vain sanoa kaksi asiaa Kosovon tilanteesta , jonka yritämme ratkaista WHO : n toivomalla tavalla niin innostuneesti kuin pystymme .
Ensiksikin arvoisa jäsen varmastikin ymmärtää , että Belgradin hallitus antoi 1990-luvulla liian vähän rahoitusta Kosovon terveydenhuoltopalveluihin ja monet albaanit eivät mielestään saaneet juuri minkäänlaista terveydenhuoltoa .
Tästä syystä perustettiin rinnakkainen terveydenhuoltojärjestelmä Mother Teresa Societyn kautta .
Kyse ei siis ole ainoastaan konfliktin seurauksista vaan vuosikausia jatkuneiden laiminlyöntien ja kroonisen rahapulan seurauksista .
Toiseksi , ja arvoisa jäsen varmastikin ymmärtää myös tämän , osassa niistä murheellisista tarinoista , joita olemme kuulleet Kosovosta viime viikkoina , ei ole ollut kyse lapsikuolleisuudesta raskauden aikana vaan lapsikuolleisuudesta sen jälkeen , kun vauva on syntynyt terveenä .
Kyse oli tapauksista , joissa naiset järkyttävällä tavalla tappoivat omat lapsensa vihollisuuksien aikana tai ennen niitä .
Joudumme selvittämään Kosovossa tapahtunutta murhenäytelmää .
Meidän täytyy tehdä mahdollisimman hyvää työtä terveydenhuollon alalla ja muilla aloilla palauttaaksemme edes jonkinlaiset sivistyneet normit ja sivistyneen käyttäytymisen , mutta se ei tule olemaan helppoa .
Arvoisa komission jäsen , kiitokset teille vastauksestanne kollegani ensimmäiseen kysymykseen sekä myös täydentävään kysymykseen .
Minulla on kuitenkin vielä yhteyksiä Kosovoon , ja minulle ilmoitetaan , että elintarvikepaketit , joita muun muassa ECHO jakelee , ovat usein laadultaan ala-arvoisia .
Joissakin tapauksissa elintarvikkeissa on myös hyönteisiä ja muuta sellaista .
Oletteko tietoinen tästä asiasta ?
Oletteko valmis estämään tämän ?
Tämä oli ensimmäinen täydentävä kysymykseni .
Toinen kysymykseni koskee viittaustanne Mitrovican sairaalan jälleenrakentamisesta .
Tiedätte ehkä , että tämä sairaala sijaitsee kaupungin pohjoisosassa ja että Kosovon albaaneilla ei ole sinne lainkaan pääsyä kireän tilanteen vuoksi .
Mitä komissio tekee huolehtiakseen siitä , että myös Kosovon albaanit pääsevät sairaaloihin ?
Toteaisin ensimmäisestä kysymyksestä , että menen itse käymään Kosovossa toisen kerran ensi kuun alussa ja tutkin ilman muuta arvoisan jäsenen esittämän väitteen ECHOn ruokapaketista .
En ole aiemmin kuullut tuota väittämää , mutta se on tärkeä huomio ja tutkin sen ilman muuta , kun olen paikan päällä .
Toiseksi ymmärrän täysin , mitä arvoisa jäsen tarkoitti puhuessaan Mitrovicasta .
Olin Mitrovicassa pari kuukautta sitten ja näin tilanteen itsekin .
Keskustelin kummankin yhteisön kunnallisten johtajien kanssa , myös albaanien johtajan kanssa , joka oli itsekin ollut aiemmin lääkäri ja joka oli saanut yleisesti tunnustusta vihollisuuksien aikana ja niiden jälkeen tekemästään työstä .
Tiedän siis tuon sairaalan erittäin vakavat ongelmat ja voin vakuuttaa arvoisalle jäsenelle , että me teemme kaikkemme , jotta kaikilla Kosovossa olisi riittävät terveydenhuoltopalvelut heidän etnisestä ryhmästään riippumatta .
Mitrovican vaikeudet - kyse ei esimerkiksi ole vain siitä , että albaanipotilaiden on vaikea päästä sairaalaan vaan että myös albaanihenkilöstön on ollut vaikea työskennellä siellä - ovat erityisen akuutteja ongelmia .
Yritämme ratkaista ne , mutta se ei ole helppoa .
Kysymys nro 37 ( H-0029 / 00 ) : Aihe : Turkin asettama Armenian kauppasaarto Euroopan unioni on 12. lokakuuta 1999 allekirjoittamalla kumppanuus- ja yhteistyösopimuksella aktiivisesti edistämässä sosiaalisia , taloudellisia ja poliittisia suhteita Armenian kanssa .
Mitä toimia komissio toteuttaa , jotta se saisi Turkin hallituksen lopettamaan Armenian kauppasaarron ?
Komissio tukee kaikkia pyrkimyksiä Turkin ja Armenian välisten kiistojen selvittämiseksi ja pahoittelee sitä , että näiden kahden maan väliset suhteet eivät ole vielä normalisoituneet .
Nykyisessä poliittisessa tilanteessa on kuitenkin epärealistista kuvitella , että Armenian ja Turkin välinen raja , kuten myös Armenian ja Azerbaidzanin välinen raja , voitaisiin avata , ilman että Vuoristo-Karabahin konflikti on ratkaistu .
Arvoisa puhemies , komissiohan käy neuvotteluja myös jatkossa Turkin ottamisesta Euroopan unionin jäseneksi .
Edellyttääkö komissio , että keskustelut voidaan aloittaa vasta , kun tämä Turkin asettama saarto on purettu , sillä loppujen lopuksihan me olemme kaikki naapureita , ja me haluamme myös Euroopan unionin sisällä vaalia myönteisiä naapuruussuhteita ?
Kysyn siis : tekeekö komissio saarron purkamisesta yhden keskustelujen aloittamisen edellytyksen parantaakseen tulevia neuvotteluja ?
Keskeisenä kysymyksenä on tukea Etyjiin Minskin ryhmän pyrkimyksiä Vuoristo-Karabahin konfliktin ratkaisemiseksi , ja olemme valmiita auttamaan mahdollisuuksien mukaan .
Olemme myös antaneet Armenialle huomattavan määrän kehitysapua Tacis-ohjelmassa .
Haluaisin liittää vastaukseni erityisesti Turkin mahdolliseen jäsenyyteen Euroopan unionissa .
Turkin suhteita sen naapurimaihin tarkastellaan huolellisesti jäsenyyttä valmistelevassa strategiassa , kuten arvoisa jäsen pyytää .
Kuten Agenda 2000 -asiakirjassa todettiin , laajentuminen ei saa merkitä rajakiistojen tuomista unioniin .
Tuo toteamus ei juuri voisi olla yksiselitteisempi .
Toistan kuitenkin , että kaikkein tärkein asia , minkä voimme tehdä , on auttaa selvittämään tuo konflikti , joka on aiheuttanut paljon taloudellista ja humanitaarista vahinkoa. kysymyksen nro 38 ( H-0040 / 00 ) : Aihe : Turkkiin rakennettavan Ilisun padon vaikutukset ihmisoikeustilanteeseen Turkki hyväksyttiin äskettäin hakijavaltioiden joukkoon , mutta Ilisun padon rakentamisen seurauksena suuri määrä alueella asuvia kurdeja ja muita ihmisiä pakkosiirretään muualle .
Mitä mieltä komissio on padon rakentamisen vaikutuksista ihmisoikeustilanteeseen ?
Komissiolla ei ole tietoa Ilisun padon rakentamisen vaikutuksista alueen väestöön .
Harkitsemme kuitenkin asian ottamista puheeksi Turkin viranomaisten kanssa muiden aluekehityspolitiikkaan liittyvien kysymysten ohella Turkin uudessa jäsenyyttä valmistelevassa strategiassa .
Kysymykseni liittyy tähän samaan asiaan .
Se koskee padon vaikutuksia koko alueen juomaveden saantiin .
Kuten tiedätte , pato rajoittaa erityisesti Syyrian ja Irakin juomaveden saantia .
Kun otetaan huomioon , että tämä alue on erittäin epävakaa ja että monet asiantuntijat ovat aiheellisesti huolissaan konfliktien ja niin sanottujen " vesisotien " yleistymisestä lähivuosikymmeninä , mitä mieltä komissio on siitä , että tämä pato synnyttää mahdollisesti epävakautta sekä Turkissa että sen lähialueilla ?
Voitteko sanoa , aiotteko ottaa puheeksi myös tämän asian ?
Otamme ilman muuta puheeksi arvoisan jäsenen mainitseman asian .
Olemme kuulleet , että tämä asia on herättänyt huolta , ja varmistan , että se otetaan puheeksi .
Myös alueen arkeologiseen perintöön kohdistuva mahdollinen uhka on herättänyt paljon huolta .
Otamme senkin puheeksi , kun esitämme vastalauseita .
Muutkin vesivoimahankkeet , joita Turkissa on toteutettu 30 viime vuoden aikana , ovat tuoneet esille huolenaiheita , kuten maanviljelijöiden pakkosiirtämisen .
Kaiken kaikkiaan nämä huolenaiheet on ilmeisesti ratkaistu varsin tyydyttävästi , ja toivon , että sama pätee myös tähän hankkeeseen , johon - haluan vain tehdä tämän selväksi - komissio ei osallistu millään tavalla .
Kiitämme komission jäsen Pattenia siitä , että hän vastasi näihin kysymyksiin komission puolesta .
Kysymys nro 39 ( H-0036 / 00 ) : Aihe : Perusoikeuskirjan laadinta Haluan ilmaista tyytyväisyyteni kansalaisyhteiskunnan puolesta perusoikeuskirjan laatimisen johdosta sekä toiveen siitä , että perusoikeuskirja pystyy vastaamaan 2000-luvun Euroopan tuomiin haasteisiin , ja kysyn komissiolta seuraavaa : Mikä on sen kanta perusoikeuskirjan sisältöön ?
Onko perusoikeuskirja tarkoitettu EU : n kansalaisille vai kaikkien Euroopan valtioiden kansalaisille , tuleva laajentuminen huomioon ottaen , ja koskeeko se myös maahanmuuttajia ?
Onko perusoikeuskirja osa yhteisön säännöstöä vai onko sillä laajempi ohjelmallinen perusluonne ?
Mitä mekanismeja siinä käytetään sukupuolten välisen tasa-arvon vahvistamiseksi ?
Mitä mieltä komissio on perusoikeuskirjan sisällyttämisestä Euroopan unionista tehtyyn sopimukseen ?
Komissio on arvoisan parlamentin jäsenen tavoin iloinen valtioiden ja hallitusten päämiesten tekemästä päätöksestä käynnistää Euroopan unionin perusoikeuskirjan laatimisprosessi .
Valtioiden ja hallitusten päämiehet vahvistivat itse Kölnin Eurooppa-neuvoston päätelmissä tämän perusoikeuskirjan sisällön suuntaviivat .
Näiden päätelmien mukaan perusoikeuskirjan on sisällettävä kolmenlaisia oikeuksia : vapautta , tasa-arvoa ja menettelyä koskevia oikeuksia sellaisina kuin ne taataan Euroopan ihmisoikeussopimuksessa , ainoastaan unionin kansalaisille kuuluvia oikeuksia sekä taloudellisia ja sosiaalisia oikeuksia sellaisina kuin ne sisältyvät Euroopan sosiaaliseen peruskirjaan ja työntekijöiden sosiaalisia perusoikeuksia koskevaan yhteisön peruskirjaan , sikäli kuin ne eivät ole ainoastaan unionin toiminnan tavoitteiden perustana .
Komissio on sitä mieltä , että valmisteluelimen , joka vastaa perusoikeuskirjan laatimisesta , on noudatettava Kölnin Eurooppa-neuvoston sille antamaa toimeksiantoa .
Tämä ei kuitenkaan tarkoita sitä , että valmisteluelimen olisi rajoituttava tehtävässään vain kokoamaan yhteen eri lähteistä peräisin olevat nykyiset oikeudet .
Kuten minulla jo on ollut tilaisuus sanoa tässä parlamentissa , komissio on vakuuttunut siitä , että valmisteluelimen on voitava tarvittaessa mukauttaa ja kehittää näitä oikeuksia ottamalla huomioon nykyolot ja varsinkin tekninen ja yhteiskunnallinen kehitys .
Toimeksiannosta ja valtioiden ja hallitusten päämiehille esitettävän tekstin lopullisesta tavoitteesta kuitenkin johtuu , että tätä valtuutta on käytettävä varovaisesti ja tapauskohtaisesti .
Tällä perusoikeuskirjalla myönnettävillä oikeuksilla on ainakin kahdenlaisia edunsaajia .
Jotkin oikeudet koskevat kaikkia niitä henkilöitä , jotka ovat läsnä unionin alueella , kun toisista oikeuksista nauttivat taas pelkästään unionin kansalaiset .
Voisimme myös ajatella , että tietyt taloudelliset ja sosiaaliset oikeudet taattaisiin pelkästään unionin kansalaisille ja niille kolmansien maiden kansalaisille , jotka täyttävät tietyt ehdot .
Tässä perusoikeuskirjan laatimisprosessin alkuvaiheessa ei ole mahdollista muodostaa yksityiskohtaisempaa ennakkokäsitystä perusoikeuskirjan sisällöstä .
Voimme kuitenkin vakuuttaa , että muun muassa miesten ja naisten yhtäläisten mahdollisuuksien ja tasa-arvoisen kohtelun periaate kuuluu varmasti unionin tulevassa perusoikeuskirjassa taattuihin oikeuksiin , koska se sisältyy jo nyt niihin oikeuksiin , jotka on taattu Euroopan yhteisön perustamissopimuksessa ja johdetussa oikeudessa , ja koska se kuuluu varmasti jäsenvaltioiden yhteiseen valtiosääntöperinteeseen .
Kuten olen jo sanonut tässä parlamentissa , komissio kannattaa perusoikeuskirjan sisällyttämistä perustamissopimukseen .
Se on kuitenkin täysin tietoinen siitä , että lopullinen päätös tässä asiassa kuuluu valtioiden ja hallitusten päämiehille .
Valmisteluelimelle lankeavana vaikeana tehtävänä on siis laatia sellainen kunnianhimoinen ja poliittisesti merkittävä teksti , joka voidaan sisällyttää perustamissopimukseen sellaisenaan .
Komissio palauttaa mieliin perussopimusten muuttamiseen tähtäävästä hallitustenvälisestä konferenssista antamassaan lausunnossa , että Eurooppa-neuvoston on lausuttava vuoden 2000 aikana kantansa joidenkin aiheiden , muun muassa Euroopan unionin perusoikeuskirjan , sisällyttämisestä HVK : n asialistalle .
Arvoisa komission jäsen , on hyvin tärkeää , että nyt uuden vuosituhannen alkaessa Euroopan kansalaisia , miehiä ja naisia , kehotetaan määrittelemään uudelleen oikeutensa ja velvollisuutensa .
Toivomme , että tämä Kölnin Eurooppa-neuvoston tärkeä päätös todellakin konkretisoituu .
Toisaalta globalisoituminen ja toisaalta laajentuminen pakottavat meidät määrittelemään nämä oikeudet .
Seattlen kokous tarjoaa hyvän käytännön lähtökohdan ongelmanasetteluille , ja toivomme , että Nizzan Eurooppa-neuvosto ei jäisi tyhjäksi tapaamiseksi .
Jotta kansalaiset pystyisivät osallistumaan tähän suunnittelutyöhön , haluaisimme kuitenkin tietää , mikä on se suunnitelma , jota Euroopan toimielimet - ja erityisesti komissio - esittävät 2000-luvun Euroopan yhteiskunnalliseksi ja demokraattiseksi malliksi .
Olen kuullut teidän yleiset suuntaviivanne ja haluaisin kysyä , mikä on kantanne lapsiin itsenäisinä olentoina tässä komission suunnitelmassa uudeksi 2000-luvun yhteiskuntamalliksi . .
( FR ) Arvoisa puhemies , hyvä parlamentin jäsen , minun on sanottava teille erittäin selvästi , ja kuten puheenjohtaja Prodikin sanoi tänä aamuna , että mielestäni perusoikeuskirjan laatiminen on poliittisesti erittäin merkittävä toimi , koska se osoittaa , että unioni asettaa kansalaisten perusoikeudet poliittisten tavoitteidensa kärkeen yhteisen hankkeemme tulevaisuutta varten .
Tässä yhteydessä on sanottava selvästi , minkä perusteiden pohjalta valitsemme nämä oikeudet .
Mielestäni olennainen peruste on kansalaisten oikeudet unionin toimielimiin nähden .
Kyse on kansalaisten oikeuksista sellaisina kuin ne seuraavat unionin perussopimuksissa vahvistetusta Eurooppa-hankkeesta .
Ymmärrän huolenne lasten oikeuksista .
Mielestäni työhömme ja varsinkin omaan työhöni oikeus- ja sisäasioiden alasta vastaavana komission jäsenenä kuuluu useita seikkoja , joiden tarkoituksena on huolehtia lasten oikeuksista .
Tässä on kyse alasta , jolla toissijaisuusperiaatetta sovelletaan täysimittaisesti .
Jokaisella jäsenvaltiolla on pääasiallinen vastuu lapsia koskevien tehtäviensä määrittelystä .
Mitä itse unionin vastuuseen tulee , mielestäni perusoikeuskirjassa on tunnustettava lasten oikeudet ottamalla huomioon ne alat , joilla unioni voi omalta osaltaan edistää lasten yhteiskunnallista ja taloudellista tilannetta sekä laajemmassa mielessä jopa heidän toimintaansa kansalaisina .
Toivottavasti onnistumme ottamaan vastaan sen haasteen , jonka parlamentin jäsen esitti komissiolle ja koko perusoikeuskirjan valmisteluelimelle .
Arvoisa puhemies , minulla on ollut etuoikeus kuulla komission jäsentä useita kertoja tästä asiasta , ja olen paljolti samaa mieltä hänen lähestymistavastaan .
Haluaisin kuitenkin esittää hieman erilaisen kysymyksen .
Kuulimme juuri komission jäsen Barnierin sanovan , että hän haluaa kommunikoida paremmin ihmisten kanssa ja keskittyä komission tiedotuspolitiikassa niihin keskeisiin kysymyksiin , joita komissio käsittelee tänä vuonna .
Olisiko komission jäsen sitä mieltä , että osa komission tiedotusbudjetista pitäisi osoittaa siihen , että kansalaisille tiedotetaan ja heidän mielipiteitään kysytään tästä kansalaisten peruskirjasta ?
On erittäin tärkeää , että ihmiset tuntevat olevansa mukana tässä prosessissa .
Tiedän , että yleissopimuksella saadaan paljon aikaan tällä alueella , mutta sillä ei ole samanlaisia resursseja kuin komissiolla .
Harkitseeko komissio tiedotusbudjettinsa käyttämistä , jotta ihmiset olisivat mukana tässä keskustelussa ?
Komissio pyrkii edistämään avointa ja laajaa keskustelua perusoikeuskirjasta paitsi kansalaisjärjestöjen myös kansalaisten kanssa , sillä peruskirja on erittäin kauaskantoinen hanke .
Voin vakuuttaa teille , että komissio tekee parhaansa edistääkseen tulevasta perusoikeuskirjasta käytävää keskustelua .
Voimme saada aikaan ihanneratkaisun laatimalla selkeän tekstin , jota kansalaisten on helppo lukea ja jota voidaan samalla käyttää oikeudellisena välineenä .
Näiden kahden välillä ei ole ristiriitaa .
Haasteenamme on yhdistää ne peruskirjan lopullisessa versiossa .
On hyvin iloinen tietäessäni , että voin luottaa tukeenne tässä asiassa .
Kysymys nro 40 ( H-0095 / 00 ) : Aihe : Euroopan unionista tehdyn sopimuksen 6 artiklan 1 kohta sekä 7 artiklan 1 ja 2 - kohta Euroopan unionista tehdyn sopimuksen 6 artiklan 1 kohdassa määrätään , että unioni perustuu vapauden , kansanvallan , ihmisoikeuksien ja perusvapauksien kunnioittamiseen .
Viime vuosina annetuista lausunnoista käy selvästi ilmi , että Jörg Haider ja Vapauspuolue eivät kunnioita Itävallassa asuvien kolmansien maiden kansalaisten ja vähemmistöjen ihmisoikeuksia ja perusvapauksia .
Voiko komissio tästä syystä ilmoittaa , milloin se aikoo ehdottaa 7 artiklan 1 kohdan mukaisesti , että " jäsenvaltio rikkoo vakavasti ja jatkuvasti 6 artiklan 1 kohdassa mainittuja periaatteita " , ja pyytää neuvostoa päättämään määräenemmistöllä niiden oikeuksien peruuttamisesta , jotka Euroopan unionista tehdyn sopimuksen soveltamisen myötä koskevat Itävaltaa , mukaan luettuna neuvostossa Itävaltaa edustavien henkilöiden äänestysoikeudet ?
Arvoisa puhemies , hyvät parlamentin jäsenet , haluan aloittaa vastaukseni muistuttamalla siitä kannasta , jonka komissio on ottanut Itävallan uuden hallituksen kokoonpanon osalta ; tänä aamuna puheenjohtaja Romano Prodi toisti jälleen tuon kannan kyseisestä hallituksesta , jossa on mukana Jörg Haiderin Itävallan vapauspuolueeseen kuuluvia ministereitä .
Tarkoitan tietysti komission 1. helmikuuta 2000 antamaa lausuntoa , jonka keskeisistä piirteistä juuri ryhdyin muistuttamaan .
Komissio on vahvistanut ja vahvistaa yhä jakavansa ne huolenaiheet , jotka käyvät ilmi puheenjohtajavaltio Portugalin 31. tammikuuta antamasta lausunnosta .
Nämä huolenaiheet ovat oikeutettuja ja perusteltuja .
Tässä ei tarvitse muistin virkistämiseksi käydä läpi Jörg Haiderin poliittisia harharetkiä ja hänen lukemattomia julkisia muukalaisvastaisia ja rasistisia lausuntojaan , ja sittemmin Euroopan unionin vastaisia lausuntojaan .
Jos selvästi äärisuuntaa edustava rasistinen ja muukalaisvastainen puolue pääsee valtaan yhdessä Euroopan unionin jäsenvaltiossa , se ei voi olla huolestuttamatta muita yhteiseurooppalaiseen hankkeeseen osallistuvia valtioita , eikä se myöskään ole samantekevää Euroopan komissiolle .
Toiseksi komissio on sanonut kertaalleen ja sanoo yhä toistamiseen olevansa sitoutunut toteuttamaan velvollisuutensa sopimusten vartijana , tarkemmin sanoen Euroopan unionista tehdyn sopimuksen 6 ja 7 artiklan valvojana .
Yksi Amsterdamin sopimuksen tärkeistä uudistuksista oli juuri jäsenvaltioiden yhteisen perinnön muodostavien perusperiaatteiden selkeys sekä niiden täytäntöönpanoa valvovan ja niiden rikkomuksiin reagoivan mekanismin luominen .
Näin komissio osoitti käytännössä kannattavansa yhtä perusperiaatteista : oikeusvaltion periaatetta .
Tämä periaate määrää komission toimimaan sopimuksin säädetyissä rajoissa ja juuri tätä taustaa vasten on nähtävä 1. helmikuuta annettu lausunto .
Komissio ei ole valtio , se ei voi eikä saa sellaisena toimia .
Mutta vastatakseni nimenomaan arvoisan parlamentin jäsenen kysymykseen minun on muistutettava , että Euroopan unionista tehdyn sopimuksen 7 artiklan 1 kohdassa perustetun mekanismin aktiiviseen käyttöön ottamiseksi vaaditaan 6 artiklassa vahvistettujen periaatteiden törkeän ja jatkuvan rikkomisen toteennäyttöä .
Toistan , että törkeä ja jatkuva rikkominen on ehdoton edellytys sille , että komissio voisi ehdottaa neuvostolle jäsenvaltiota vastaan suuntautuvien menetelmien käyttöönottoa .
Minusta on ilmeistä , että edellytykset sen käyttämiselle Itävallan nykyisessä tilanteessa eivät täyty .
Muuten en uskoakseni ole väärässä sanoessani meidän kaikkien toivovan , että nämä ehdot ihmisoikeuksien ja demokratian törkeille ja jatkuville rikkomuksille eivät koskaan täyttyisi , eivät Itävallassa eivätkä missään muussakaan Euroopan unionin jäsenvaltiossa .
Mutta haluan taata teille tässä ja nyt sen , että minä itse ja myös komissio , kuten sen puheenjohtaja Prodi tänä aamuna vahvisti , pyrimme tekemään kaikkemme , jotta 7 artiklan mekanismia ei tarvitsisi käyttää .
Haluan silti vakuuttaa teillekin , että emme epäröi käyttää sitä tarpeen tullen .
Uhattuina ovat niin suuret ja keskeiset ydinkysymykset , että ei voi sallia niiden muuttamisen harkitsemista eikä niistä tehtäviä kompromisseja .
Ihmisiä ja hallituksia on arvioitava enemmän heidän tekojensa kuin heidän sanojensa perusteella .
Ja Itävallan tapauksessa julki tuodut ajatukset ovat vähintäänkin ristiriitaisia .
Yhtäältä jokainen meistä voi poimia joukon Itävallan vapauspuolueen johtajan palopuheenomaisia lauseita .
Toisaalta Itävallan uuden hallituksen ohjelmassa toistetaan jälleen halu puolustaa demokratiaa ja ihmisoikeuksia .
Vähän ajan kuluttua meillä on ensimmäinen ja erinomainen tilaisuus saada selville , kumpi näistä kahdesta kasvosta on todellinen .
Tarkoitan sitä kantaa , jonka Itävallan hallitus ottaa neuvostossa komission ehdotuksiin syrjinnän torjuntaohjelman luomiseen ja kahden siihen liittyvän direktiivin säätämiseen .
Yksi direktiivi soveltaa tasavertaisuuden periaatetta ihmisten kohteluun rotuun tai etniseen alkuperään katsomatta ja toinen direktiivi tarjoaa työnhakijalle suojan etnisen tai rodullisen alkuperän , uskonnon , vammaisuuden tai sukupuolisen suuntautumisen perusteella tapahtuvaa syrjintää vastaan .
Kyse on siis perustamissopimuksen 13 artiklan nojalla hyväksyttävistä oleellisista lakiteksteistä , joilla yhteisölle myönnetään toimivalta torjua rotuun , etniseen alkuperään , sukupuoleen ynnä muuhun perustuvaa syrjintää .
Lopuksi haluan vakuuttaa jäsenelle , että komissio tarkkailee tilannetta valppaana ja ottaa varmasti tarpeen tullen vastuunsa kantaakseen .
Kiitän komission jäsentä hänen vastauksestaan kysymykseeni .
Kysyisin kuitenkin , onko komission jäsen Vitorino tietoinen paitsi Jörg Haiderin ja Vapauspuolueen sanoista myös heidän teoistaan .
Jörg Haider on itse asiassa ollut etelässä sijaitsevan Kärntenin osavaltion hallituksessa , jossa hän on johtanut rasistista ja muukalaisvihamielistä kampanjaa alueen sloveeninkielistä vähemmistöä vastaan , jolla on Itävallan kansalaisuus , ja jossa hän on yrittänyt lakkauttaa kaksikielisen opetuksen ja jossa on syrjitty selvästi romani- ja maahanmuuttajayhteisöjä .
Haluaisin komission jäsenen vastaavan kahteen kysymykseen .
Ensiksikin hän puhui toteen näyttämisestä .
Voiko hän kertoa meille , miten toteennäyttö tapahtuu ja kuka sen tekee ?
Toiseksi : eikö hän ole sitä mieltä , että jos nykyinen hallitus harjoittaisi kansallisella tasolla sellaisia politiikkoja , joita Jörg Haider ja Vapauspuolue ovat harjoittaneet alueellisella tasolla , niin perustamissopimuksen 6 artiklan 1 kohtaa rikottaisiin perusvapauksien ja ihmisoikeuksien osalta ja komissiolla olisi velvollisuus ryhtyä tarvittaviin toimiin ?
Emme puhu tässä sanoista .
Puhumme Vapauspuolueen ja Jörg Haiderin teoista .
Mielestäni on aivan selvää , että komission velvollisuutena on seurata tiiviisti tilanteen kehittymistä jäsenvaltioissa 6 artiklassa säädettyjen menettelyjen ja normien mukaisesti ja perustella perustamissopimuksen 7 artiklan käyttö .
Näin ollen luotan täysin siihen , että komissio pystyy seuraamaan hyvin tiiviisti tilanteen kehittymistä Itävallassa , kuten myös missä tahansa muussa jäsenvaltiossa .
Jos ilmenee , että jonkin jäsenvaltion hallitus rikkoo jatkuvasti ihmisoikeuksia , kykenemme täysin reagoimaan ja toimimaan sen edellyttämällä tavalla .
Luotan lisäksi paitsi Euroopan parlamentin jäsenten yhteistyöhön myös kansalaisjärjestöjen yhteistyöhön .
Kansalaisjärjestöt ovat aina edistäneet merkittävällä tavalla syrjinnän vastaista komission politiikkaa .
Kärntenin tilanteen osalta meidän täytyy tarkastella asiaa yksityiskohtaisesti .
Arvoisa jäsen otti kysymyksen esille .
Etnisten vähemmistöjen ja omaa kieltään puhuvien vähemmistöjen suojeleminen on osa ohjelmaa ja niitä kahta direktiiviä , jotka komissio on antanut neuvostolle .
Meidän ei pitäisi keskittyä tässä keskustelussa vain Itävallan kysymykseen .
Tuo kysymys vaatii harkintaa , keskustelua ja tarvittaessa toimia .
Toivon hartaasti , että kaikki jäsenvaltiot käyttävät tämän toimintasuunnitelman ja komission neuvostolle antaman kahden direktiivin tarjoamaa tilaisuutta ja toistavat selkeästi ja konkreettisesti , että ne hyväksyvät toimintasuunnitelman ja direktiivit ja että ne sitoutuvat torjumaan syrjintää , rasismia ja muukalaisvihaa , missä niitä sitten esiintyykin .
Paljon kiitoksia , komission jäsen Vitorino , merkittävästä panoksestanne tällä kyselytunnilla .
Toinen osa Komission jäsen Wallströmille osoitetut kysymykset Kysymys nro 41 ( H-0021 / 00 ) : Aihe : Sähkölaitteista ja elektronisista laitteista aiheutuvat jätteet Sähkölaitteista ja elektronisista laitteista aiheutuvien jätteiden vuosittainen määrä Euroopan unionissa kasvaa jatkuvasti ( 6 miljoonaa tonnia vuonna 1998 ) johtuen laitteiden yhä nopeammasta vanhenemisesta .
Näiden laitteiden polttamiseen ja kaatopaikalle vientiin liittyvät ympäristöongelmat johtuvat pääasiassa niiden sisältämistä vaarallisista aineista ( lyijy , kadmium , elohopea , kuusiarvoinen kromi , PVC ja halogeenien palamista ehkäisevät aineet ) .
Näiden jätteiden käsittelyn sääntelyyn tarkoitetusta alustavasta direktiiviesityksestä on tehty kolme perättäistä versiota , joista viimeinen on peräisin heinäkuulta 1999 .
Voiko komissio selittää , miksi tätä hanketta on käsitelty näin kauan , vaikka se piti periaatteessa saada valmiiksi heti vuonna 1998 ?
Pitääkö paikkansa , että Yhdysvaltain hallitus vastustaa suurinta osaa nykyisen hankkeen säännöksistä ja uhkaa jopa kääntyä Maailman kauppajärjestön puoleen ( GATT ­ sopimuksen XI artiklan rikkominen sekä kaupan teknisiä esteitä koskevan sopimuksen 2 artiklan 2 kohdan rikkominen ) , jos direktiivi hyväksytään ?
Komissio on parlamentin jäsenten kanssa samaa mieltä siitä , että sähkölaitteista ja elektronisista laitteista aiheutuvan jätteen nykyinen käsittely Euroopan unionissa aiheuttaa merkittäviä ympäristöongelmia .
Komissio on sen vuoksi päättänyt laatia tähän asiaan liittyvän ehdotuksen ja on käsitellyt asiaa kaikkien asianosaisten kanssa jo vuodesta 1997 lähtien .
Komissio tarkastelee nyt tämän keskustelun tuloksia ja niitä perusteellisia tutkimuksia , joita asiassa nykyään tehdään .
Tiettyjä ehdotuksen osia on arvosteltu , muun muassa tiettyjen raskasmetallien ja bromipitoisten palonestoaineiden asteittaista vähentämistä sekä sen periaatteen soveltamista , jonka mukaan valmistaja on vastuussa sähkölaitteista ja elektronisista laitteista aiheutuvan jätteen käsittelystä .
Yhdysvaltain Euroopan unionin valtuuskunta on suhtautunut varauksellisesti joihinkin viimeisen neuvotteluasiakirjan kohtiin , muun muassa juuri edellä mainittujen aineiden käytön asteittaiseen vähentämiseen ja tiettyihin kysymyksiin , jotka koskevat valmistajan vastuuseen liittyviä periaatteita .
Yhdysvaltain pääperustelu tässä yhteydessä on se , että näiden säännösten väitetään olevan ristiriidassa kansainvälisen kauppaoikeuden kanssa .
Komissio punnitsee parhaillaan valtuuskunnan perusteluja .
Sallikaa minun lisätä , että suunnitelmissani on esittää ennen pääsiäistä komissiolle ehdotus sähkölaitteista ja elektronisista laitteista aiheutuvan jätteen käsittelystä .
Kysymykseni koski juuri Yhdysvaltain hallituksen reaktiota alustavan ehdotuksen tekstiin .
Alustavan ehdotuksen versioita oli itse asiassa kolme , ja viimeisin annettiin tietääkseni heinäkuussa 1999 .
Aiotteko siis esitellä juuri tuon viimeisimmän tekstin vai jonkin muutoksen , joka on tehty alkuperäiseen versioon ?
Kolmas versio oli jo nimittäin heikompi kuin toinen versio , mikä johtui Yhdysvaltain hallituksen tukeman amerikkalaisen teollisuuden tekemistä huomautuksista .
Huomautan muun muassa siitä , että kun puhutte kansainvälisestä oikeudesta , jonka kanssa teksti ei olisi muka yhteensopiva , viittaatte itse asiassa Maailman kauppajärjestön sääntöihin .
Yhdysvaltain hallituksen väitteet liittyvät ilmeisesti siihen , että sähköisten ja elektronisten laitteiden jätteissä olevien vaarallisten aineiden lopullinen kieltäminen olisi WTO : n sääntöjen vastaista .
Olen tästä itse huolissani , koska tämä tarkoittaa sitä , että jos hyväksymme jonkin tekstin , meitä uhkaavat jatkuvasti syytteet Maailman kauppajärjestössä , ja tämä siis tekee unionin ympäristölainsäädännön täysin epävakaaksi , mikä horjuttaa etenkin tätä ehdotusta .
Kiitos lisäkysymyksestä .
On tärkeää , että saan tilaisuuden vastata siihen .
On selvää , että käymme jatkuvaa vuoropuhelua eri asianosaisten kanssa tällaisessa prosessissa , jossa kyse on erittäin suuresta sähkölaitteista ja elektronisista laitteista aiheutuvasta jätemäärästä Euroopassa .
Olemme käyneet antoisaa vuoropuhelua ja olemme laatineet ehdotuksen prosessin aikana .
Tiettyjä osia on vahvistettu , toisten osien kohdalla olemme joutuneet tekemään ehkä hieman liikaakin kompromisseja .
Tekstin kirjoittaminen on edelleenkin kesken ja eri osapuolten välinen vuoropuhelu on käynnissä viime minuuteille asti .
Haluan sanoa , että mielestäni emme saa antaa Yhdysvaltain sekaantumisen tähän kysymykseen johdatella meitä siihen , että emme kiinnitä tarpeeksi huomiota ympäristönäkökohtiin .
Vastustan todellakin sitä , että EU : ta voidaan estää laatimasta radikaaleja ympäristösäännöksiä vetoamalla jatkuvasti WTO : hon ja kauppasääntöihin .
Lähtökohtanani on , että ne on laadittava .
Olen kuitenkin valmis kuuntelemaan kaikkia perusteluja .
Äskettäin tapasin esimerkiksi elektroniikka-alan edustajia .
He antoivat ehdotuksia - käytännöllisiäkin - siitä , kuinka voisimme parantaa ehdotustamme .
Haluan kuitenkin ehdottomasti torjua väitteen siitä , että antaisin Yhdysvaltojen ohjata direktiivimme muotoilemista .
Olen todellakin sitä mieltä , että meidän on toimittava edelläkävijöinä , mikä myös on kuvaavaa lopulliselle ehdotukselle .
Kysymys nro 42 ( H-0026 / 00 ) : Aihe : Sukupuoli ja ympäristö Kaikkien Rion ja Kioton prosessiin osallistuneiden yksittäisten järjestöjen , kansalaisjärjestöjen , hallitusten , Maailmanpankin , YK : n ja avustusjärjestöjen mielestä naisten tulisi osallistua suuremmassa määrin ympäristöasioita koskevaan päätöksentekoon .
Lisäämällä naisten määrää ympäristöasioista vastaavien eri elinten päätöksenteossa saadaan vallitsevia maskuliinisia viitekehyksiä laajennettua niin , että niihin yrittäjyyttä koskevien kysymysten ohella sisällytetään myös yhteiskunnallista oikeudenmukaisuutta koskevia kysymyksiä .
Onko komissio valmis hyväksymään toimintasuunnitelman , jolla pyritään lisäämään naisten aktiivista osallistumista päätöksentekoon myös ympäristökysymyksissä ?
Komissiolla on vuodesta 1988 lähtien ollut naisten ja miesten yhtäläisiin mahdollisuuksiin tähtäävä toimintaohjelma .
Nykyisen ohjelman avulla , joka kattaa ajanjakson vuodesta 1997 vuoteen 2000 , yritetään luoda työkulttuuri , joka sisältää sen , että sekä miesten että naisten arvot integroidaan ja sen , että huomiota kiinnitetään sukupuolikohtaisiin tarpeisiin .
Eräs ohjelman tavoitteista on laatia ja valvoa menetelmiä , strategioita ja toimia , jotka edistävät tasaista sukupuolijakaumaa päätöksentekoprosessissa , myös korkeammissa tehtävissä .
Tämän toimintaohjelman puitteissa jokainen yksittäinen pääosasto laatii erityisen toimintasuunnitelman .
Yksi toimintasuunnitelman tavoitteista on lisätä naisten asemaa johtotehtävissä .
Uuden komission tavoitteena on kaksinkertaistaa naisjohtajien määrä toimikautensa aikana .
Tätä linjaa ajaa erityisen aktiivisesti ympäristöasioista vastaava pääosasto , jonka nykyisistä johtajista 60 prosenttia ja yksikköjohtajista 20 prosenttia on naisia .
Politiikkanamme on suosia naisten palkkaamista hallinnollisiin tehtäviin , jotta voisimme luoda reservin , joka koostuu tuleviin johtotehtäviin sopivista ehdokkaista .
Tällä hetkellä 24,5 prosenttia A-virkamiehistämme on naisia .
Toivomme , että heidän määränsä kasvaisi pysyvästi .
Pyrimme lisäksi houkuttelemaan päteviä naisia osallistumaan järjestämiimme neuvottelufoorumeihin .
Ulkopuolisille kumppaneillemme voimme vain näyttää hyvää esimerkkiä ja kannustaa heidän ponnistelujaan , joiden tavoitteena on päätöksentekoprosessien demokratisoiminen .
Tasa-arvonäkökulman sisällyttämiseen liittyviä yleisempiä kysymyksiä käsiteltäessä muistatte varmaan , että tasa-arvonäkökulman sisällyttämistä koskeva periaate sisältyy Amsterdamin sopimukseen .
Sopimuksen 3 artiklassa sanotaan , että yhteisö pyrkii tässä artiklassa tarkoitettua toimintaa toteuttaessaan poistamaan eriarvoisuutta miesten ja naisten välillä sekä edistämään miesten ja naisten välistä tasa-arvoa .
Komissio tukee täysin tämän asian hyväksi tehtäviä ponnisteluja ja tutkii parhaillaan sitä , onko sillä mahdollisuus ryhtyä erityistoimiin ympäristöasioissa .
Haluan tietenkin käyttää tilaisuutta hyväkseni ja sanoa , että arvostan Euroopan parlamentin naisten oikeuksien valiokunnan ja erityisesti sen puheenjohtajan tekemän työn merkitystä .
Sallikaa minun vain muistuttaa siitä , että nykyistä komissiota vähitellen hyväksyttäessä naisten oikeuksien valiokunta esitti jokaiselle komission jäsenelle kysymyksen siitä , kuinka he huolehtisivat tasa-arvoon liittyvästä kysymyksestä juuri omalla toiminta-alueellaan .
Aiomme tutkia tarkasti jokaisen komission jäsenen toimintaa , joten haluankin täten varoittaa etukäteen muitakin komission jäseniä .
Paljon kiitoksia vastauksesta !
Tulkitsen sen todellakin myönteiseksi vastaukseksi siihen , että tarvitaan tällainen toimintasuunnitelma - toimintasuunnitelma , jonka avulla entistä useammat naiset saataisiin osallistumaan erityisiin ympäristökysymyksiin .
Sallikaa minun myös sanoa , että Pekingin julistuksessa korostetaan , että on tärkeää , että toimielimemme pystyvät sisällyttämään tasa-arvonäkökulman kaikkiin ympäristöohjelmiin .
Ympäristökysymyksistä vastaavilta toimielimiltä puuttuu usein sellaiset tiedot ja menetelmät , joiden avulla ne voisivat liittää tällaisen näkökulman jokapäiväiseen työhönsä .
Haluan tietenkin tietää , onko komission jäsen halukas liittämään tasa-arvoajattelun ympäristöpolitiikkaan ja ympäristöohjelmiin .
Se on tärkeää .
Luulen , että on erittäin tärkeää , että korkean tason johtajilla on tällaiset perustiedot , jos tasa-arvoajattelun on tarkoitus leimata kaikkea politiikkaa . .
( SV ) Käsitykseni läpäisyperiaatteesta on tietenkin se , että sen on leimattava kaikkea toimintaamme .
Pääosastossani laadittavassa suunnitelmassa tasa-arvoon liittyvät kysymykset ovat hyvin tärkeässä asemassa .
Olen myös itse valmis tarttumaan asioihin ja vetämään esimerkiksi johtajuutta tai muita aiheita käsitteleviä seminaareja kannustaakseni naisia ottamaan vastuulleen yhä useampia komission tehtäviä .
Jotta kykenemme motivoimaan kaikki , luulen , että on erittäin tärkeää , että tämä viesti lähetetään ylimmältä portaalta alimmalle - tai alimmalta ylimmälle , jos niin haluat .
Käsitykseni mukaan ympäristöön liittyvää työtä tekevät pääasiassa naiset .
Asiassa on edettävä niin , että naisilla on mahdollisuus päästä myös johtotehtäviin tai korkeampiin asemiin ympäristöön liittyvässä työssä .
Väitän , että tämä käy ilmi toimintasuunnitelmastamme , mutta sitä voidaan varmasti parantaa .
Minulla on jonkin verran kokemusta suunnitelmien laatimisesta ja niiden seurannasta .
Toivottavasti siitä on hyötyä .
Kysymys nro 43 ( H-0045 / 00 ) : Aihe : Boynen jokisuu ja Droghedan satamalaitos Boynen jokisuun alue on luonnonvaraisten lintujen suojeludirektiivin mukainen erityissuojelualue ja koska kyse on kansainvälisesti merkittävästä alueesta , sitä on esitetty myös elinympäristödirektiivin mukaiseksi erityissuojelualueeksi .
Merenkulkuministeriö , Louthin kreivikunnan valtuusto ja Droghedan satamalaitos ovat kuitenkin antaneet luvan uuden sataman suunnittelemiselle erityissuojelualueelle .
Ne ovat jopa poistaneet Stegrennan mutarannan , vaikka se komission nimenomaisesta vaatimuksesta hiljan lisättiin erityissuojelualueen piiriin .
Vielä pahempaa on se , että alueelle on rakennettu hyvin suuri varastorakennus , jonka kaavoituslupaan on ollut vaikeaa päästä tutustumaan , ja että Droghedan satamalaitos suunnittelee alueelle muutakin infrastruktuuria .
Miten komissio voi varmistaa , että tämäntapaiset rakennerahastoista rahoitetut kehityshankkeet eivät ole ristiriidassa alueen luonnonsuojelutarpeiden kanssa ?
Onko komissio valmis keskeyttämään hankkeiden rahoittamisen kokonaan , kunnes alueen kehityssuunnitelmat on arvioitu uudelleen ?
Komissio on tietoinen sataman suunnittelusta , mutta emme tiedä mitään parlamentin jäsenen mainitsemasta varastorakennuksesta tai muista infrastruktuureista .
Sataman suunnittelu saa tukea rakennerahastoilta , mikä näkyy pääasiassa Boynen jokisuun alueen ruoppaamisena ja mutamassojen väliaikaisena varastoimisena Stegrennan mutarannalle .
Boynen jokisuun alue on luokiteltu luonnonvaraisten lintujen suojeludirektiivin mukaan erityissuojelualueeksi .
Tämä merkitsee sitä , että kaikessa Boynen jokisuun alueen tai sen lähiympäristön hyödyntämisessä , jolla saattaa olla vaikutuksia erityissuojelualueeseen , on otettava huomioon ne aluetta koskevat suojelumääräykset , jotka löytyvät yhteisön elinympäristödirektiivistä .
Vuodesta 1998 lähtien komissioon on tullut useita valituksia , joissa väitetään , että satama tulee vahingoittamaan Stegrennan mutarantaa , joka kuuluu nykyään erityissuojelualueeseen , ja että emme ole ottaneet huomioon olennaisia suojelumääräyksiä .
Komission tarkasteltua näitä valituksia vuonna 1998 ja viime vuoden alussa - hanke ei saanut tänä ajanjaksona mitään varoja rakennerahastoista- se tuli kesällä 1999 vakuuttuneeksi siitä , että sataman suunnittelussa oli otettu huomioon olennaiset suojelumääräykset .
Asiasta oli laadittu yksityiskohtainen ympäristövaikutuskuvaus .
Hankkeen kaikkein kielteisin seuraus , Stegrennan mutarannan menetys , on vain tilapäinen , ja urakoitsija on velvollinen palauttamaan mutarannan alkuperäiseen kuntoonsa .
Komission vaatimuksesta Stegrennan mutaranta liitettiin muodollisesti Boynen jokisuu alueen erityissuojelualueeseen , johon se ei aiemmin kuulunut .
Tarkoituksena oli sitä paitsi , että jokisuun alueen muita elinympäristöjä parannettaisiin niiden kielteisten vaikutusten vastapainoksi , joita mutarannan mainittujen lintukantojen tilapäinen katoaminen aiheuttaisi .
Viimeksi mainittua toimea on pidetty kiistanalaisena viime vuoden kesästä lähtien .
Ensin Irlannin viranomaiset peruivat aiemmin tekemänsä parantamissitoumuksensa .
He uusivat kuitenkin sitoumuksensa sen jälkeen , kun irlantilainen ympäristöasioiden puolesta toimiva kansalaisjärjestö oli jättänyt asiasta valituksen irlantilaiselle tuomioistuimelle .
Uusi sitoumus sisälsi kuitenkin aikaisempaa huonompia muutoksia , mikä puolestaan johti uuteen valitukseen .
Koska Irlanti on ryhtynyt korvaustoimiin ja koska muut kysymykset on jo ratkaistu , komissio ei halua tällä hetkellä ehdottaa rakennerahastoista myönnettävän rahoituksen peruuttamista .
Komissio haluaa kuitenkin selvittää irlantilaisten viranomaisten kanssa kysymyksen , joka liittyy parannettuja elinympäristöjä koskeviin korvaustoimiin , erityisesti sillä perusteella , että oikeusjuttu on vielä kesken irlantilaisessa tuomioistuimessa . - ( EN ) En täysin ymmärrä , mitä komission jäsen sanoi .
Stregrennanin mutaranta , josta tehtiin erityissuojelualue komission pyynnöstä , on nyt tuhottu täysin .
On selvää , että alueella toteutetut hankkeet rikkovat selvästi EU : n direktiivejä .
Sanotte , ettei lisärahoitusta anneta .
Haluaisin tietää , aiotteko keskeyttää rahoituksen kokonaan tässä vaiheessa , kunnes asia tutkitaan kunnolla .
Jos ette , niin miksi ette ?
Jos aiotte , niin milloin tarkalleen ottaen aiotte tehdä sen ?
Onko oikein ja sopivaa , että ministeriö , joka omistaa yhtiön , on myös luvan myöntävä viranomainen ja että se käytännössä ottaa rahat EU : lta ja antaa ne yhtiölle , jonka se omistaa sataprosenttisesti ?
Onko tämä oikein ja sopivaa ?
Mitä mieltä olette siitä ?
Kaikki EU : n rahoitus hankkeeseen täytyy keskeyttää , koska hanke rikkoo selvästi EU : n direktiivejä .
Jopa komission jäsenten nimeämä erityissuojelualue on tuhottu .
Jälkikäteen toteutettavat korvaavat toimenpiteet eivät hyvitä jo aiheutunutta vahinkoa .
Ensimmäinen oikeudellinen kiista syntyi , kun sataman rakennustyöt aloitettiin alkusyksyllä 1999 , vaikka korvaavia elinympäristön parannuksia ei ollut toteutettu .
Tämän seurauksena Irlannin viranomaiset suostuivat jatkamaan marskiheinän poistoa mutta tällä kertaa mekaanisin keinoin .
Mekaanisten keinojen käyttö johti uuteen oikeudelliseen kiistaan - johon viittasin myös ensimmäisessä vastauksessani - , joka perustui siihen näkemykseen , että mekaaninen poisto vahingoittaisi alla olevaa mutarantaa ja aiheuttaisi jokisuulla ekologisesti haitallisen marskiheinän leviämisen .
Tähän oikeudelliseen kiistaan ei ole toistaiseksi saatu lopullista ratkaisua .
Välttämättömien korvaavien toimenpiteiden toteuttaminen kuuluu kansallisille viranomaisille , eikä se edellytä komission hyväksyntää .
Komission tehtävänä on varmistaa , että lintudirektiivissä edellytettyjä vaatimuksia noudatetaan , ja korvaavat toimenpiteet , jotka olivat itsessään vahingollisia , olisivat selvästi tässä mielessä ongelmallisia .
Tässä tapauksessa komissio aikoo hakea Irlannin viranomaisilta lisäselvitystä korvaavia toimenpiteitä koskevasta nykyisestä tilanteesta ja mekaaniseen marskiheinän poistoon liittyvistä mahdollisista ongelmista .
Emme ole toistaiseksi valmiita ehdottamaan rakennerahastojen rahoituksen keskeyttämistä .
Arvoisa puhemies , valitettavasti jäsen McKennan esille ottama tapaus ei ole ainoa laatuaan .
On olemassa muitakin esimerkkejä siitä , että erityissuojelualueita on tuhottu EU : n rahoituksen takia .
Harkitseeko komissio antavansa kaikille jäsenvaltioille ohjeita , joissa sanotaan , että jos se vastaisuudessa havaitsee , että yhteisön ympäristödirektiivejä on rikottu tai että asianmukaista ympäristöarviointia ei ole toteutettu , se paitsi keskeyttää tulevan rahoituksen myös peruuttaa jo myönnetyn rahoituksen eli se toisin sanoen perii rahat takaisin jäsenvaltioilta ?
Vain tällaisin toimin voidaan estää vastaisuudessa moinen toiminta . .
( SV ) Tämä on erittäin tärkeä kysymys .
Kuten Euroopan parlamentin jäsenet varmasti tietävät , edellisen komission jäsenet , Ritt Bjerregaard ja Monika Wulf-Mathies , lähettivät viime vuonna yhteisen kirjeen , joka liittyi rakennerahastojen välisiin suhteisiin , rakennerahastoista saataviin rahoihin ja elinympäristödirektiivin ja lintujen suojeludirektiivin tarjoamaan suojeluun .
Tämän yhteisen kirjeen sanoma on edelleenkin voimassa .
Emme voi toisella kädellä jakaa rahaa ja toisella haastaa valtioita jostakin asiasta oikeuteen , jossa ne ehkä vähitellen tuomitaan maksamaan sakkoja .
Sen vuoksi on tärkeää , että nämä asiat ovat sopusoinnussa .
Tämä saattaa tietenkin johtaa vaikeisiin harkintatapauksiin .
Mielestäni vaikutus näkyy kuitenkin parhaiten siinä , että valtiot harkitsevat asioita tarkasti ja huolehtivat erityisesti siitä , että ne lähettävät Natura 2000 -suojelualueita koskevat luettelot eteenpäin , jotta meillä olisi mahdollisuus harjoittaa kunnollista valvontaa ja seurantaa .
Irlannin toimet ovat tässä asiassa puutteellisia muihin jäsenvaltioihin verrattuna , mutta toivomme , että voimme nähdä tämän painostuksen tulokset .
Haluan vielä kerran korostaa , että kirjeen sisältö on edelleenkin voimassa .
Työjärjestyksen mukaan se ei ole mahdollista .
Hyvä jäsen , teidän täytyy puhua asiasta istuntosalin ulkopuolella .
Komission jäsen Barnierille osoitetut kysymykset - Kysymys nro 44 ( H-0020 / 00 ) : Aihe : Kumppanuus ja yhteisön Kreikalle suunnattu kolmas tukikehys Rakennerahastoista annettu uusi asetus 1260 / 1999 korostaa , edellisen asetuksen vastaisesti , kumppanuuden vahvistamista ja edellyttää alue- ja paikallisviranomaisten sekä muiden toimivaltaisten kunnallisviranomaisten , taloudellisten ja sosiaalisten kumppanien sekä kaikkien muiden asianomaisten tahojen osallistumista tukitoimien valmisteluun , rahoittamiseen , seuraamiseen ja arviointiin .
Paikallishallinnon edustajien toistuvasti esittämien syytösten mukaan yhteisön Kreikalle suunnatussa uudessa tukikehyksessä menettelyt ovat säilyneet muuttumattomina eikä niissä painoteta lainkaan " kumppanien " roolia .
Onko Kreikan valtio muuttanut menettelyjään kumppanuuden laajentamiseksi erityisesti paikallisviranomaisten ja muiden edustavien tahojen suuntaan ?
Millä tavoin paikallisviranomaisten rooli on korostunut yhteisön kolmannen tukikehyksen suunnittelussa ja hallinnoinnissa , ja mihin toimiin komissio aikoo ryhtyä varmistaakseen , että " kumppanit " osallistuvat entistä aktiivisemmin yhteisön uuden tukikehyksen kaikkiin menettelyihin ?
Sallitteko , että jatkan hieman vastausta , jonka Margot Wallström antoi juuri äsken varapuhemies David Martinille ?
Haluaisin sanoa hänelle , koska kerran kyse oli meidän kummankin edeltäjiemme välisestä yhteisestä kirjeestä , että olen Wulf-Mathiesin seuraajan tavoin sitä mieltä , että tämä kirje on tosiaankin yhä pätevä ja että yritän tarkistaa yhteisymmärryksessä Margot Wallströmin kanssa rakennerahastoista rahoitettujen hankkeiden yhteensopivuuden unionin ympäristödirektiivien ja -politiikkojen kanssa .
Arvoisa varapuhemies Martin , teille vastaa tässä myös entinen ympäristöministeri .
Haluaisin sanoa nyt muutaman sanan jäsen Alavanosille , joka antanee minulle anteeksi tämän poikkeamisen toiseen aiheeseen , kertoakseni hänelle ja vastatakseni hänen kysymykseensä , että komissio on tosiaankin pitänyt ja pitää huolta uuden ohjelmakauden valmistelun yhteydessä kumppanuusperiaatteen soveltamisesta .
Alue- ja paikallisviranomaisten mukaan ottaminen yhteisön toimintaan rohkenen muistuttaa tästä , vaikka jo tiedättekin sen on ollut Berliinin Eurooppa-neuvostosta lähtien yksi rakennerahastoja koskevan uuden asetuksen olennaisimmista seikoista .
Mitä tulee erityisesti tämän kumppanuusperiaatteen soveltamiseen yhteisön tulevan Kreikalle suunnatun tukikehyksen yhteydessä , komissio saattoi panna merkille , että julkisviranomaisten palveluja käytettiin laajalti hyväksi laadittaessa Kreikan aluekehityssuunnitelmaa ohjelmakaudeksi 20002006 .
Kävin sitä paitsi itsekin , ja jäsen Alavanos tietää tämän , Kreikassa kahteen otteeseen melko traagisissa oloissa , jotka pidentävät maanjäristyksen aiheuttamaa murhenäytelmää , ja minulla oli näiden vierailujen yhteydessä mahdollisuus keskustella Kreikan viranomaisten kanssa ja muistuttaa siitä , että on tärkeää ottaa tarkoin huomioon tämän kumppanuuden tavoite ja tarve .
Hyvä parlamentin jäsen , sanon seuraavien vaiheiden eli kansallisten ja alueellisten ohjelmien laatimisen osalta , ettei riitä , että tämä tavoite otetaan huomioon kansallisella ja teoreettisella tasolla , vaan se on otettava konkreettisesti huomioon yhteisön tukikehyksen mukaisissa ohjelmissa kansallisella , alueellisella ja paikallisella tasolla .
Mitä tulee näiden ohjelmien seurantaan ja hallintaan , en ole vielä tähän mennessä saanut käyttööni niitä kansallisia määräyksiä , joita Kreikan hallitus on ehdottanut uuden asetuksen 8 artiklan mukaisesti .
Voin ilmoittaa teille , että olen vaatinut tästä yhteisön kolmannesta tukikehyksestä parhaillaan käytävien neuvottelujen yhteydessä , että kumppanuusperiaatteeseen liittyviä määräyksiä noudatetaan täysimittaisesti sekä alue- ja paikallisviranomaisten että kaikkien kansalaisjärjestöihin ja yhdistyksiin liittyvien asioiden osalta .
Tämän periaatteen on siis käytävä ilmi yhteisön kolmannen tukikehyksen yhteydessä muun muassa siten , että nämä kaikki kumppanit ovat mukana seurantakomiteassa .
Hyvä parlamentin jäsen , siinä vastaus , jonka voin antaa teille .
Kiitän arvoisaa komission jäsentä ; en lainkaan epäile hänen aikeitaan ja puheenvuorojaan , joissa on edetty myönteiseen suuntaan .
Asiat ovat kuitenkin aivan toisin .
Yhteisön tukikehyksen toiminnan yllä on keskusvallan käsi , ja erityisesti tällä hetkellä valtio , hallitus ja puolueet ovat kiihkoissaan Euroopan unionin rahoituksesta .
En voi tuoda tänne TV-ohjelmia , mutta tuon teille kuitenkin Kreikan sanomalehtiä , jotka ilmestyivät muutamaa viikkoa ennen vaaleja .
Kaikissa Kreikan sanomalehtien sunnuntainumeroissa : yleisten töiden ministeriö ja rakennerahasto : ministerin työ ; maatalousministeriö : maatalousministerin työ - muutama viikko ennen vaaleja - ; teleliikenneministeriö : teleliikenneministerin työ ; opetusministeriö : opetusministerin työ , kuva ministeristä ja kuva apulaisministeristä ja kaiken tämän takana yhteisön tukikehyksen merkki .
Vaaleihin on vain muutama viikko .
Puolueen ja ehdokkaiden propagandaa Euroopan unionin rahoituksella , yhteisön tukikehyksen rahoituksella .
Kysyn arvoisalta komission jäseneltä : miten käy ?
Pysyykö komissio vaiti ?
Keskustellaanko asiasta ?
Ottaako komissio asian esille Kreikan hallituksen kanssa , vai olemmeko menossa samaan sairaalloiseen tilanteeseen , joka vallitsi edellisen komission aikana ?
Jäsen Alavanos , ymmärsin kyllä , että paiskasitte menemään kaikki mainitsemanne asiakirjat .
Olisin mielissäni , jos antaisitte ne minulle , jotta voisin lukea ne tai no , käännättäisin ne ensin ja jotta voisin tutkia , mikä niissä näyttää nimenomaan tiedolta , josta voisin olla aluepolitiikasta vastaavana komission jäsenenä ainoastaan iloinen , ja mikä puolestaan voisi näyttää propagandalta .
Ja sen jälkeen teen huomautuksia tai suosituksia Kreikan hallitukselle , jos se on aivan välttämätöntä .
Hyvä parlamentin jäsen , olisin siis erittäin iloinen , jos voisitte toimittaa minulle nuo asiakirjat tai sitten haen ne itse kohta lattialta ryhmänne istumapaikkojen luota .
No , luulin kuitenkin , että kysymyksenne koskee pikemminkin kumppanuutta .
Toistan sen enempää näihin ilmoittamiinne vaalienalusaikaan liittyviin kysymyksiin puuttumatta , että tavoitteenani on , että alue- ja paikallisviranomaiset otetaan mukaan samaan aikaan kuin kansalaisjärjestötkin .
Voin toimia tässäkin asiassa kuitenkin vain rakennerahastoja koskevan yleisasetuksen mukaisesti , jossa säädetään , että komissio työskentelee yhdessä jäsenvaltioiden hallitusten kanssa , ja minun ensisijainen kumppanini on Kreikan hallitus .
Sitten minun on varmistettava ja aion varmistaa , että tätä kumppanuutta hajautetaan .
En voi muuta kuin työskennellä Kreikan hallituksen kanssa .
Luulen , että kollegani Alavanos antaa komission jäsenelle kaikki nämä tiedot , jotta hän ottaisi ne huomioon , koska kyseessä on todellakin propaganda eikä joidenkin yhteisöohjelmien esittely .
Haluan kuitenkin itse asian osalta pyytää arvoisaa komission jäsentä ottamaan huomioon seuraavaa : kansallisten ja alueellisten ohjelmien osalta Kreikan katsotaan kokonaisuudessaan olevan syrjäseutua , jonka puolesta puhuu - Euroopan unionin kumppanuussuhteen tasolla - keskushallinto , keskushallitus .
Tästä näkökulmasta kolmannen tukikehyksen tai aikaisempien tukikehyksien ehdotuksien laatimiseen eivät pääse osallistumaan paikallinen itsehallinto eivätkä varsinkaan kansalaisjärjestöt , kuten esimerkiksi viljelijöiden osuuskunnat , joita kiinnostaisi maatalousalan kehittäminen .
Millä tavoin komissio voisi puuttua asiaan ?
Parlamentin jäsen Theonas , toistan vielä kerran sen , minkä jo sanoin jäsen Alavanosille , että tutkin asian hyvin tarkasti ja että teen tarpeen vaatiessa rakennerahastoasetuksen mukaisesti ja sitä noudattaen huomautuksia rakennerahastojen mukaisten varojen myöntämistä edeltävistä neuvotteluista , mutta en näiden varojen käytöstä , koska niitä ei ole vielä sidottu .
Sanon kuitenkin vielä kerran , että minun on otettava huomioon kansallinen viranomainen , jonka kanssa minun on käytävä näitä neuvotteluja .
Tarkastelen kuitenkin asioita puolueettomasti .
Hyvä jäsen Theonas , sanon muun osalta , että jos haluatte tehdä suosituksia tai ehdotuksia tämän tai tuon rakenteen mukaan ottamisesta puhuitte ymmärtääkseni osuuskunnista , suhtaudun niihin avoimesti ja olen valmis viemään niitä eteenpäin .
Euroopan parlamentin jäsenet toimivat tehtävänsä mukaisesti tehdessään ehdotuksia ja minä puolestani oman tehtäväni mukaisesti viedessäni niitä eteenpäin , kunhan ne vain noudattavat rakennerahastoasetuksen henkeä ja kirjainta .
Miksipä en sanoisi , että olemme panneet Kreikan hallituksen taholta merkille aikaisempina vuosina tiettyjä laiminlyöntejä uuden asetuksen ja edellisen asetuksen soveltamisessa , mitä tulee kansalaisyhteiskunnan edustajien mukaan ottamiseen .
Sanon tämän puolueettomasti , ja kun toteamme ongelman tai laiminlyönnin , tämä ongelma tai tämä laiminlyönti on poistettava .
Pidän siis tästä huolta yhteisön uuden tukikehyksen täytäntöönpanon yhteydessä . - Kysymys nro 45 ( H-0041 / 00 ) : Aihe : Rakennerahastotuki siviilikäyttöön tarkoitettua ydinenergiaa koskevalle tutkimukselle Voiko komissio vahvistaa , että ydinfuusiota ja -fissiota koskevalle tutkimukselle ei myönnetty rakennerahastotukea viime ohjelmointikaudella 1994-1999 ?
Voiko se myös vahvistaa , että uuden ohjelmointikauden 2000-2006 suunnitelmia ja ohjelmia koskevissa neuvotteluissa , joita käydään parhaillaan jäsenvaltioiden kanssa , ei ryhdytä tällaisen tutkimuksen rahoittamiseen ?
Mikä on rakennerahastotuen merkitys uusiutuvien energianlähteiden tukemiselle ?
Aiotaanko rakennerahastotuki kohdistaa energia-alalla alueellisten ja uusiutuvien energianlähteiden tukemiseen ?
Rahoitetaanko rakennerahastoista myös suurimittaisia energiansiirtoverkkoja ?
Haluaisin vastata jäsen Isler Béguinille ensimmäisen kohdan osalta ja muistuttaa häntä siitä , että alueiden tieteellisen perustan ja teknisen kapasiteetin parantaminen niiden kilpailukyvyn lisäämiseksi oli yksi yhteisön prioriteeteista edellisellä ohjelmakaudella .
Rakennerahastoista tuolla kaudella myönnetty tuki teknisen yhteenkuuluvuuden hyväksi eli teknisen tutkimuksen ja kehittämisen hyväksi yhteisön tukikehysten yhteydessä arvioidaan noin 7,5 miljardiksi euroksi .
Hyvä parlamentin jäsen , se on lähes 6 prosenttia yhteisön myöntämästä kokonaisavusta .
Teidän nimenomaisen huolenne osalta haluan sanoa teille , ettei komissio aio rahoittaa suoraan teknistä tutkimusta ja kehittämistä rakennerahastojen välityksellä ydinvoiman alalla , eikä se tehnyt niin edellisellä kaudellakaan .
Näiden yhteisön tukikehysten puitteissa toteutettavien hankkeiden valinta kuuluu edelleen niiden viranomaisten vastuulle , jotka vastaavat jäsenvaltioissa niiden hallinnasta .
Hyvä parlamentin jäsen , jokin jäsenvaltio voi siksi päättää rahoittaa tutkimus- ja kehittämishankkeita siviilikäyttöön tarkoitetun ydinvoiman alalla , vaikka tämä ei yhteisön prioriteetteihin kuulukaan , kunhan nämä hankkeet vain myötävaikuttavat alueelliseen kehitykseen , eikä niistä tarvitse aina ilmoittaa järjestelmällisesti komissiolle .
Mitä toiseen uusiutuvia energialähteitä koskeneeseen kohtaanne tulee joka kiinnostaa minua kovasti , kuten tiedätte , ja kiinnostaa varmasti jatkossakin , komission lähestymistapa esitetään asiakirjassa , joka koskee rakennerahastoja ja niiden yhteensovittamista koheesiorahaston kanssa .
Rakennerahastoissa määrätään , että uusiutuvien energialähteiden alan investointeja on kannustettava siinä määrin kuin ne edistävät paikallisten resurssien kehitystä ja vähentävät omalta osaltaan riippuvuutta energian tuonnista sekä myös luovat työpaikkoja paikallisella tasolla .
Sain tästä todisteen esimerkiksi erään uusiutuvan energialähteen osalta vieraillessani Açoresissa Portugalissa muutama päivä sitten .
Rakennerahastojen myötävaikutusta uusiutuvien energialähteiden suurempaan markkinaosuuteen korostettiin myös liikenteen ja energia-asioiden pääosaston käynnistämässä kampanjassa uusiutuvien energialähteiden kehittämiseksi .
Sanon lopuksi energiaverkoista , että suuntaviivoissa määrätään myös , että rakennerahastoista myönnetään rahoitusta energiankuljetusverkkojen kehittämiseen silloin , kun se auttaa vähentämään riippuvuutta energian tuonnista tai torjumaan syrjäisestä sijainnista aiheutuvia seurauksia .
Tämä koskee etenkin mainitsemaani Açoresin aluetta mutta myös kaikkia erittäin syrjäisiä alueita ja lisäksi myös tiettyjä alueita , jotka ovat syrjäisiä esimerkiksi siksi , että ne sijaitsevat vuoristossa .
Arvoisa komission jäsen , ymmärrän kyllä vastauksenne , mutta sanon toisaalta , että esitin tämän kysymyksen juuri sen takia , että olemme huolissamme , kun otetaan huomioon , että tutkimuksen kolmatta puiteohjelmaa koskevaan kertomukseen sisältyy hanke , jonka nimi on " International Thermonuclear Experimental Reactor " .
Tämän hankkeen hinta on ilmeisesti useita miljardeja ecuja , ja alueet , jotka voivat saada rakennerahastojen mukaisia varoja , eli tavoitteen 1 piiriin kuuluvat alueet , voivat ilmeisesti vastaanottaa tämäntyyppisiä laitteistoja .
Haluaisimme tietää nimenomaan , voisiko komissio tosiaankin rahoittaa tämäntyyppisiä hankkeita tämän tutkimuspaikan perustamisen yhteydessä pikemminkin kuin ehkä suoraan ydinvoimatutkimuksen erityisyhteydessä .
Komission jäsen Barnier , suokaa anteeksi , mutta ette vastannut täysin kysymykseni viimeiseen osaan , joka koski energiankuljetusverkkoja .
Voisitteko antaa vastauksen tästä aiheesta ? .
( FR ) Pelkäättekö siis sitä , että rakennerahastojen välityksellä rahoitetaan ydinvoimaloiden perustamista jollekin alueelle ?
Voin sanoa pelkistetysti , ettei siitä ole kyse .
Hyvä parlamentin jäsen , sanoin teille , että hankkeiden valinta kuuluu rakennerahastoasetuksen mukaan edelleen jäsenvaltioiden toimivaltaan .
Komission yksiköt eivät siksi saa järjestelmällisesti tietoa kaikista valituista hankkeista .
On kuitenkin hyvä , että kysytte tätä minulta , sehän on työtänne , ja minun työnäni on puolestaan vastata teille .
Kuten on jo tapahtunut aikaisemmin , jäsenvaltioiden on vastattava , jos komissio esittää niille asiasta kysymyksiä tai pyytää tarkennuksia .
En siis perusta toimiani tällä kertaa pelkkään jäsenvaltioiden ja komission väliseen tavanomaiseen luottamukseen , vaan aion tutkia tarkoin , mistä tässä mainitsemassanne nimenomaisessa kohdassa on kyse .
Kyseisen jäsenvaltion , tai kyseisten jäsenvaltioiden , on silloin vastattava minulle , ja minä välitän tämän vastauksen heti teille .
Luulin vastanneeni energiaverkkoja koskeneeseen kysymykseen .
Energiantuotannon tilanne on äärimmäisen erilainen Euroopan unionin eri alueilla , ja rakennerahastojen mukainen tuki voisi olla perusteltua joissakin tapauksissa ja joillakin alueilla , etenkin silloin , kun yhteydet runkoenergiaverkkoihin ovat vielä puutteelliset .
Siinä vastaus , jonka voin antaa tästä energiankuljetusverkkojen ja rakennerahastojen välisestä yhteydestä . - Kysymys nro 46 ( H-0052 / 00 ) : Aihe : Rakennerahastot ja täydentävyyspariaate Koska komissio antoi hyödyllisen vastauksen aikaisemmin esittämääni kysymykseen rakennerahastoista ja täydentävyysperiaatteesta , kysyisin nyt , onko komissiolla aikomusta muuttaa täydentävyysperiaatetta koskevia sääntöjä .
Kysyisin erityisesti sitä , suhtautuisiko komissio myönteisesti sääntöjen muutokseen , jolla varmistetaan täydentävyysperiaatteen toteutuminen jäsenvaltioiden välisen tason lisäksi myös jäsenvaltioiden sisällä suhteessa keskushallinnon ja autonomisten alueiden budjettimääräyksiin ? .
( FR ) Haluaisin vastata jäsen MacCormickille , ettei komissio suunnittele täydentävyyttä koskevien sääntöjen muuttamista , täydentävyyden , joka mainitaan ja jota täsmennetään ohjelmakauden 20002006 osalta rakennerahastoja koskevan yleisasetuksen 11 artiklassa .
Kuten aikaisemminkin , tässä asetuksessa määrätään , että täydentävyysperiaatetta sovelletaan rakennerahastojen ja jäsenvaltion kaikkien aluekehityksen alan menojen , siis nimenomaan kaikkien menojen , väliseen suhteeseen .
Tämän osalta on korostettava , että juuri rakennerahastoista rahoitettujen menojen on oltava täydentäviä .
Jäsenvaltion toimittaman yhteisrahoituksen ei tarvitse sitä olla , eli yhteisrahoituksen ei tarvitse täydentää jäsenvaltion olemassa olevia menoja .
Voimme katsoa , ja me katsommekin , että rakennerahastot täydentävät kansallisia menoja ja että täydentävyysperiaatetta siis noudatetaan niin kauan kuin jäsenvaltio ei vähennä omien menojensa kokonaisuutta .
Mitä tulee jäsenvaltioissa sovellettaviin budjettimääräyksiin , niistä päätetään keskushallinnon ja alueiden tai itsehallintoalueiden välillä yksinomaan kansallisten näkökohtien perusteella , eikä täydentävyys siis koske niitä asetusten mukaisessa mielessä .
Suokaa anteeksi minulle tämä äärimmäisen juridinen vastaus .
Tämä on joka tapauksessa , tarkistuksen jälkeen , se tapa , jolla meidän on Berliinin Eurooppa-neuvostossa annetun rakennerahastoasetuksen nojalla määriteltävä ja ymmärrettävä oikeudellisesti ja täsmällisesti täydentävyysperiaate . - ( EN ) Olen kiitollinen selkeästä vastauksesta , vaikka olenkin luonnollisesti hieman pettynyt sen sisältöön .
Meillä on 11 artiklan 1 kohta , jossa sanotaan , että rahastojen varoilla ei voida korvata jäsenvaltion julkisia tai niihin rinnastettavia rakenteellisia menoja .
Hyvä on : sen on oltava muuttumaton sääntö .
Salliiko 11 artiklan 1 kohta mahdollisesti seuraavan käytännön ?
Kun autonomisen alueen tai maan yhteisön rakennerahastoista saama rahoitus kasvaa , valtio leikkaa vastaavasti keskushallinnon rahoitusta tuolle alueelle , niin että saatavilla oleva kokonaisrahoituspaketti vastaa kansallisesti sovittua kaavaa ottamatta huomioon unionin rakennerahastoista myönnettyjä varoja .
Onko se todellakin sallittua ? .
( FR ) Valitettavasti minulla ei ole oikein aikaa käsitellä asiaa perusteellisesti , ja haluaisin sanoa jäsen MacCormickille , jonka myönnän olevan osittain oikeassa , että täydennän hänen suostumuksellaan kirjallista vastaustani ja käsittelen siinä uudelleen oikeusperustoja , eli 11 artiklaa yleensä ja 11 artiklan 1 kohtaa erityisesti .
Hyvä parlamentin jäsen , tunnen pätevyytenne kaikissa näissä kysymyksissä .
Tunnen myös Skotlannin vaalipiirissänne esiintyvät erityisongelmat ja ne jotkin riidat tai keskustelut , jotka ovat nousseet esille näissä asioissa .
Palautan kuitenkin yleisesti mieliin , että nimenomaan rakennerahastoista rahoitettujen menojen on oltava joka tapauksessa täydentäviä , ja rakennerahastot täydentävät siksi kansallisia menoja , ja katsomme , että täydentävyysperiaatetta noudatetaan , kunhan vain jäsenvaltio ei vähennä omien menojensa kokonaisuutta .
Aion kuitenkin käsitellä asiaa hieman perusteellisemmin teille lupaamassani kirjallisessa vastauksessa ja sanoa asiat vieläkin puolueettomammin ja tarkemmin . - ( EN ) Täydentävyys on tärkeä asia myös Walesissa , jota minä edustan .
Juuri viime viikolla se oli yksi niistä asioista , jotka johtivat epäluottamuslauseäänestykseen ja Walesin kansalliskokouksen ministerin eroon .
Niinkin äskettäin kuin vuosina 1991 ja 1992 komissio voitti Yhdistyneen kuningaskunnan kanssa täydentävyydestä käymänsä kiistan , joka tuolloin liittyi Rechar-rahoitukseen .
Tuolloin allekirjoitettiin sopimus , jossa Yhdistyneen kuningaskunnan hallitus otti käyttöön menettelyjä varmistaakseen sen , että EU : n rahoitus saavutti ne alueet , joille se oli tarkoitettu , ja että se todellakin oli täydentävää .
Ja silti meillä on edelleen näitä ongelmia Walesissa ja Skotlannissa .
Voisiko komissio tarkastella tätä tilannetta Yhdistyneen kuningaskunnan kanssa allekirjoitetun sopimuksen kannalta ? .
( FR ) Hyvä parlamentin jäsen , keskustelua , jota tiesin käytävän Skotlannissa , käydään siis ymmärtääkseni myös Walesissa .
Tarkistan kohdan , jonka otitte esille , ja jos teille sopii , annan samalla kirjallisesti vastauksen kysymykseenne , kuten lupasin vastata jäsen MacCormickillekin .
Kysymys nro 47 ( H-0088 / 00 ) : Aihe : Andalusian saama rahoitus rakennerahastoista ajanjaksolla 2000-2006 Mikä on Andalusian saama rahoituksen määrä rakennerahastoista otsikossa mainittuna ajanjaksona , kun otetaan huomioon komission arviot ja sovelletaan Berliinin huippukokouksessa asetettuja kriteereitä , joihin kuuluvat muun muassa BKTL asukasta kohti , työttömyysaste ja vuoden 1996 henkikirjoitukseen perustuvan väestönlaskennan tulos ?
Komission jäsen Bolkesteinille osoitetut kysymykset .
( FR ) Arvoisa puhemies , yritän vastata lyhyesti ja sanoa parlamentin jäsenelle , etten voi päätellä Espanjan viranomaisten 29. lokakuuta esittämän aluekehityssuunnitelman perusteella , että yhteisön myöntämät varat on jaettu tavoitteen 1 piiriin kuuluvien Espanjan alueiden kesken koska juuri tästä on Andalusian osalta kyse , eli en tiedä , onko varat jaettu edustamallenne alueelle .
Hyvä parlamentin jäsen , haluan siis sanoa teille , että koska en päässyt asiasta täysin selville , lähetin 14. joulukuuta minulla tässä olevan kirjeen talous- ja valtionvarainministeri Ratolle kysyäkseni häneltä lisätietoja esitetystä asiakirjasta .
Komissio käynnistää muutaman viikon päästä neuvottelut Espanjan viranomaisten kanssa yhteisön tukikehyksen laatimiseksi uudeksi ohjelmakaudeksi 20002006 , ja voin vakuuttaa teille , että komissio saa näiden tapaamisten aikana tarpeelliset tarkennukset aluekohtaisesta jaosta .
Joten mitä Andalusiaan tulee , jos teille sopii , kiirehdin itse toimittamaan ne teille heti kun saan käyttööni nämä ala- ja aluekohtaiset tiedot .
Arvoisa komission jäsen , ongelmana on se , että kun Aznar tulee Euroopan unioniin keräämään rahaa jokaiselle andalusialaiselle , hän laskee mukaan heidät kaikki , mutta kun Aznar maksaa palveluista Andalusian autonomiselle hallitukselle , hän jättää pois laskuista 400 000 lasta , ja se on erittäin vakavaa , koska 400 000 lasta on yhtä paljon kuin koko Strasbourg tai Granadaa suurempi lapsia täynnä oleva kaupunki , jota Aznar ei näe .
Tämä kysymys on erittäin tärkeä , ja koska voidaan puhua lapsilla tehtävästä huijauksesta , haluaisin tietää , valvooko komission jäsen sitä , ettei näitä varoja viedä andalusialaisilta ja että näissä varoissa , jotka Euroopan unioni maksaa Andalusialle väestönlaskentaa koskevan kriteerin perusteella , otetaan huomioon nämä 400 000 lasta , joita Aznar ei laske mukaan , kun heille on annettava kouluja ja palveluja .
Hyvä jäsen , pyytäisin teiltä kaikilta - älkää pitäkö tätä minään varoituksena - , että käsittelisimme yksinomaan yhteisöön liittyviä asioita .
Tiedän , että nämä asiat ovat Espanjassa erittäin tärkeitä ja on olemassa erilaisia näkemyksiä ...
Sanon komission jäsenelle , että Aznar on Espanjan pääministeri .
Voitte vastata kysymykseen .
Hyvä parlamentin jäsen , koska kuulin , että teillä on ääntä , toivon , että äänenne on riittävän vahva , jotta se kuuluisi Madridiin saakka , mutta ymmärsin kyllä , ettei puheenne ollut tarkoitettu suoraan minulle .
Annoin teille vastaukseni .
Pidän huolta siitä , että rakennerahastojen mukaiset varat , ja etenkin tavoitteen 1 mukaiset varat , myönnetään alueille , jotka ovat niiden tarpeessa .
Varoja myönnetään voimassa olevien myöntämisperusteiden mukaisesti , ja tiedämme täällä suurin piirtein , kuinka paljon unionin jokaisen alueen pitäisi saada tai olisi mahdollista saada .
Minun on joka tapauksessa keskusteltava jokaisen jäsenvaltion kansallisten viranomaisten ja hallituksen kanssa en kätkeydy yleisasetuksen taakse , mutta velvollisuutenani on aina viitata siihen .
Jäsenvaltioiden vastuulla on jakaa varat mahdollisimman puolueettomasti ja mahdollisimman oikeudenmukaisesti .
Minun on kuitenkin saatava asiasta tieto , ja siksi sanoin teille , etten voi vastata tänään .
Koska minulla ei ollut vastausta , kirjoitin 14. joulukuuta talous- ja valtionvarainministerille .
Siinä kaikki , ja jossakin vaiheessa menetän kärsivällisyyteni , jos en ole saanut vastausta , mutta välitän vastauksen teille heti sen saatuani .
Pahoittelen sitä , että komission jäsen on jälleen kerran pitänyt meille mielikuvituksellisen ja tässä tapauksessa kiivaan puheenvuoron .
Vaalikausi ei ole Espanjassa vielä alkanut - haluan muistuttaa siitä teille kaikille - , vaan vaaleihin on 25 päivää aikaa .
Komission jäsenelle on lohdutus , että vaalit pidetään 25 päivän kuluttua , jolloin hänelle ei luultavasti enää esitetä tällaisia kysymyksiä .
Minusta on kylläkin tärkeää sanoa , että Andalusia tulee saamaan 50 prosenttia enemmän yhteisön kehyksessä ja että Espanja pitää myös hallussaan rakennerahastojen täytäntöönpanoennätystä , mikä tarkoittaa , että jako perustuu puhtaasti täytäntöönpanoasetuksiin ja että rahoitus hajautetaan aluekehityssuunnitelmien ja erilaisten yhteisön tukikehysten kautta .
Lopuksi haluaisin esittää komission jäsenelle konkreettisen kysymyksen : onko rakennerahastojen täytäntöönpanoasetuksia mielestänne tarpeen muuttaa vai pidättekö nykyisiä jakokriteerejä hyväksyttävinä ? .
( FR ) Pidän tätä keskustelua kiehtovana .
Ymmärrän hyvin , ettei se koske pelkästään yhteisöä .
Tämän sanottuani lisään , että on totuttava ajatukseen , että kaikissa unionin jäsenvaltioissa on jatkuvasti vaaleja .
Minulle tuottaa mielihyvää itse asiassa juuri se , että Kreikassa tai Espanjassa keskustellaan rakennerahastoista .
Puhuimme täällä hetki sitten kansalais- tai julkisista keskusteluista .
Mitä enemmän puhumme unionista ja siitä , mitä unioni tekee arkielämämme hyväksi , sen arvokkaampaa tämä keskustelu on , kunhan se vain on asiallista .
Hyvä parlamentin jäsen , en aio ottaa kantaa rakennerahastoasetuksen mahdolliseen muuttamiseen .
Se annettiin vasta viime vuonna Berliinin Eurooppa-neuvostossa .
Toimin sen mukaisesti seuraavan seitsemän vuoden ajan .
Puhumme siitä yhteenkuuluvuutta koskevan mietinnön yhteydessä , ja se antaa minulle merkittävän tilaisuuden tehdä täällä kanssanne tilannekatsauksen ja hahmotella samalla näköaloja , ja saamme kyllä tilaisuuden ensi vuoden alussa puhua mahdollisista tarkistuksista ja muutoksista .
Olkaa hyvät ja antakaa minun soveltaa sillä välin tuota asetusta , jota ei ole vielä sovellettu , koska se annettiin vasta Berliinin Eurooppa-neuvostossa .
Siinä kaikki , mitä voin tänään sanoa .
Paljon kiitoksia vastauksistanne , komission jäsen Barnier .
Kysymyksiin nro 48-50 vastataan kirjallisesti .
Kysymys nro 51 ( H-0049 / 00 ) : Aihe : Sisämarkkinoilla toimivan yhdenmukaistamisviraston uudet tilat Sisämarkkinoilla toimiva yhdenmukaistamisvirasto toimii edelleen tilapäisissä tiloissa , vaikka uusi rakennus avattiin kesäkuussa 1999 .
Tämän oudon tilanteen johdosta kysyn seuraavaa .
Miksi sisämarkkinoilla toimiva yhdenmukaistamisvirasto ei ole muuttanut uusiin tiloihin ?
Arvoisa parlamentin jäsen esitti marraskuussa 1999 kysymyksen tästä aiheesta , ja haluaisin viitata hänelle siihen annettuun vastaukseen .
Lisäksi olen pyytänyt sisämarkkinoilla toimivan yhdenmukaistamisviraston , siis Alicanten viraston , puheenjohtajalta lausuntoa tästä uudesta kysymyksestä ja voin siten ilmoittaa viraston nimissä arvoisalle parlamentin jäsenelle seuraavaa : Virasto ei ole vielä valmis muuttamaan uuteen rakennukseen .
Valitettavasti muutamia määräaikoja on ylitetty .
Tiettyjä teknisiä järjestelyjä täytyy vielä tehdä , kuten saada valmiiksi tietokoneverkko , arkistotilat , ravintola ja kalustus .
Virasto järjestelee nyt näitä asioita ja odottaa voivansa muuttaa uuteen rakennukseen kesäkuussa .
Puhuimme edellisen kysymyksen yhteydessä vaaleihin liittyvistä asioista .
Mielestäni tuo aihe liittyy tähänkin kysymykseen , koska te , arvoisa komission jäsen , ette ollut läsnä sisämarkkinoilla toimivan yhdenmukaistamisviraston päämajan oudosti nimetyissä " virallisissa avajaisissa " 9. kesäkuuta keskellä vaalikampanjaa , joka ei Espanjassa ollut ainoastaan Euroopan parlamentin vaalien vaan myös paikallisten ja alueellisten vaalien kampanja .
Jos olisitte ollut läsnä , olisitte varmasti hävennyt .
Komission puheenjohtaja ja jotkut sihteerit kylläkin olivat läsnä .
Keskellä vaalikampanjaa useat viranomaiset , kaikki heistä hallituspuolueesta , pitivät selviä vaalipuheenvuoroja , jotka sitä paitsi lähetettiin suorana television välityksellä .
Valencian autonomisen alueen presidentin puhe oli erityisen outo , sillä hän keskittyi suitsuttamaan Espanjan hallituksen työtä ja omaa työtään , vaikka se ei ollut asianmukaista .
On todella naurettavaa , että Espanjan hallitus avaa keskellä vaalikampanjaa rakennuksen , joka on keskeneräinen ja jota ei ole voitu ottaa käyttöön kahdeksan kuukautta avajaisten jälkeen .
En ole huolissani siitä , että Espanjan hallitus on saattanut itsensä naurunalaiseksi , koska se oli loppujen lopuksi sen vastuulla , mutta olen kylläkin huolissani siitä , että komissio tekee niin kunnioittaessaan läsnäolollaan näin käsittämätöntä menettelyä .
Sen vuoksi kysyn teiltä , arvoisa komission jäsen : onko mielestänne normaalia , että keskeneräinen rakennus avataan keskellä vaalikampanjaa ?
Onko mielestänne normaalia , että komissio kunnioittaa läsnäolollaan Espanjan hallituksen käsittämätöntä menettelyä ?
Minun tehtäviini ei kuulu antaa lausuntoja minkään jäsenvaltion sisäpoliittisesta tilanteesta .
Siksi haluaisin myös pitäytyä kommentoimasta tilannetta , jota Berenguer juuri kuvasi .
Minun täytyy tunnustaa , että minulla ei ole tietoa siitä , miksi Espanjassa järjestetään tietyt avajaisjuhlallisuudet .
Voin kuitenkin sanoa , että toivon , että tämä rakennus otetaan lopultakin käyttöön mahdollisimman pikaisesti .
Voin myös edelleen huomauttaa , että toivon voivani olla itse paikalla Alicantessa toukokuun lopussa puhuakseni siellä eräässä konferenssissa .
Toivon , että tämä rakennus on silloin otettu käyttöön .
Haluaisin sanoa komission jäsenelle , että tämä kysymys ei liity vaaleihin .
Olemme oikeudellisten asioiden valiokunnan jäseninä seuranneet kyseisen rakennuksen syntyä , ja on ilman muuta selvää , että se avattiin vaaleihin liittyvistä syistä .
Se ei vieläkään - vuotta myöhemmin - ole käytössä , mikä tarkoittaa , että komissio tuhlasi rahaa vääriin avajaisiin .
Olisi syytä kysyä , missä mielessä oli perusteltua tuhlata varoja vääriin avajaisiin .
Sanon vielä kerran , että komissio ei puutu syihin , jotka ovat sen taustalla , mitä jäsenvaltioissa tapahtuu .
Komissio toimii sen perusteella , mitä ilmoitetaan ja mitä tehdään virallisesti .
Meillä ei ole suunnitelmissa ryhtyä toimiin vain joltakin taholta tulleen kritiikin vuoksi , vaan puutumme tarvittaessa julkisiin ja virallisiin tekoihin ja asioihin mutta emme mahdollisiin taustalla oleviin vaikuttimiin .
Siksi mielestäni on myös vaikeaa kääntyä jäsen Medinan puoleen tässä asiassa ja antaa vastaus hänen kysymykseensä .
Sanon vielä kerran , että komissiota ei kiinnosta , miksi jokin asia tapahtuu aikaisemmin tai myöhemmin , mutta komissio kuitenkin arvostaa sitä , että rakennukset , kuten tälle virastolle tarkoitettu rakennus , avataan ja otetaan käyttöön mahdollisimman pikaisesti .
Lisäksi komissio ei myöskään puutu siihen , ovatko jotkin menot olleet todellisia vai näennäisiä .
Minun osaltani kaikki menot ovat todellisia .
Lisäksi jätän menneisyyden tapahtumat omaan arvoonsa .
Kysymys nro 52 jätetään käsittelemättä , koska kysymyksen esittäjä ei ole läsnä .
Seuraavia kysymyksiä käsitellään yhdessä , koska ne koskevat samaa aihetta : Kysymys nro 53 ( H-0057 / 00 ) : Aihe : Alkoholijuomien tuontia koskevat poikkeussäännöt Ruotsissa Ruotsilla on nykyisin alkoholijuomien tuonnin rajoittamisen salliva poikkeuslupa , joka on voimassa vuoteen 2004 saakka .
Ruotsin hallitus ja laaja kansalaismielipide vaativat sen voimassaolon pidentämistä kansanterveydellisistä syistä .
Voisiko komissio selvittää suhtautumistaan Ruotsille myönnettyyn poikkeukseen , joka koskee alkoholijuomien tuontia ? ja kysymys nro 54 ( H-0117 / 00 ) : Aihe : Alkoholimonopoli ja sisämarkkinat Mitä toimia komissio aikoo toteuttaa estääkseen Ruotsin ilmeisesti suunnitteleman valtion alkoholimonopolin jatkamisen ja siihen liittyvät tuontirajoitukset sekä varmistaakseen sisämarkkinoita koskevien säännösten täytäntöönpanon ?
Haluaisin nyt vastata näihin kahteen kysymykseen .
Liittyessään Euroopan unioniin Ruotsi sai säilyttää määrälliset rajoitukset , jotka koskevat matkustajien muista jäsenvaltioista mukanaan tuomia alkoholijuomia .
Tämä poikkeus tavaroiden ja henkilöiden vapaan liikkuvuuden periaatteesta päättyy tämän vuoden kesäkuun 30. päivänä .
Ruotsi haluaa nyt pidentää tämän toimenpiteen kestoa vielä viidellä vuodella , koska se on kuulemma välttämätöntä kansanterveydestä huolehtimiseksi .
Minun kantani tähän asiaan on selkeä .
Ruotsilla on ollut unioniin liittymisensä jälkeen tarpeeksi aikaa mukauttaa politiikkaansa tilanteeseen , jolloin ei ole tällaisia tuontirajoituksia .
Siksi minusta ei ole mitään syytä ehdottaa tämän toimenpiteen keston pidentämistä edelleen .
Euroopan kansalaisilla on oikeus ostaa verollisia tavaroita omaan käyttöönsä mistä tahansa jäsenvaltiosta ja ottaa ne mukaansa toiseen jäsenvaltioon , ilman että näitä tavaroita tarvitsee tarkastaa ja ilman että niistä tarvitsee maksaa uudelleen veroja .
Tämä on sisämarkkinoiden perusperiaate , ja jos sitä ei noudateta , täytyy olla kysymys poikkeuksista , joiden kestoaika on rajoitettu .
Haluamme taata sen , että myös Ruotsin kansalaiset voivat nyt alkaa nauttia sisämarkkinoiden eduista juuri samoin kuin muut Euroopan unionin kansalaiset voivat tehdä .
Tämä ei lainkaan tarkoita , että en ymmärtäisi Ruotsissa esiintyvää huolestuneisuutta siitä , että alkoholin väärinkäyttö saattaa mahdollisesti aiheuttaa terveysongelmia .
Lundin yliopiston professorin Lindgrenin hiljattain suorittama tutkimus on kuitenkin osoittanut , että rajoitusten poistaminen ei johtaisi alkoholinkulutuksen kasvuun Ruotsissa .
Olen voinut keskustella kannastani jo kaksi kertaa Ruotsin valtiovarainministerin Ringholmin kanssa .
Viime viikolla keskustelin tästä asiasta myös Ruotsin valtiopäivien valtiovarainvaliokunnan kanssa .
Ruotsin hallituksen täytyy nyt ryhtyä asianmukaisiin toimenpiteisiin .
Kiitos vastauksesta , arvoisa komission jäsen , haluan vain pahoitella sitä , että komissiolle esittämässäni kysymyksessä on virhe .
Siinä lukee nimittäin vuosi 2004 , mutta siinä pitäisi tietenkin lukea 1. heinäkuuta vuonna 2000 .
Ymmärrän tietyssä mielessä komission kannan , jonka mukaan poikkeusten pitää olla tilapäisiä .
Se on normaali sääntö .
Haluaisin kuitenkin esittää kaksi kysymystä : aiotteko kuitenkin jatkaa keskusteluja Ruotsin hallituksen kanssa poikkeusjärjestelyn pidentämisestä , toisin sanoen , että se olisi voimassa esimerkiksi yhtä kauan kuin Tanskassa ja Suomessa ?
Toinen kysymykseni liittyy yhteiseen alkoholipolitiikkaan .
Tätä voidaan tarkastella sisämarkkinoihin liittyvänä kysymyksenä , mutta myös koko EU : ta koskevana kansanterveyteen liittyvänä kysymyksenä .
Mikä asema komission työssä on alkoholipolitiikalla ja mikä asema on kansanterveyteen liittyvillä näkökohdilla ?
Euroopan laajuinen alkoholipolitiikka ei liity vain sisämarkkinoihin vaan myös kansanterveyteen .
Jos olisimme tarkastelleet tätä asiaa kokonaisvaltaisesti , meidän olisi ehkä ollut helpompi keskustella asiasta Ruotsin kanssa .
Haluaisin nyt kiittää Anderssonia hänen ensimmäisen kysymyksensä täydennyksestä ja vastata seuraavasti tähän kysymykseen .
Ensinnäkin , Suomella ja Tanskalla on vuoteen 2003 saakka poikkeus tavaroiden vapaan liikkuvuuden periaatteesta .
Nämä maat ovat ryhtyneet valmisteleviin toimenpiteisiin ollakseen vuonna 2003 valmiita alkoholituotteiden vapaaseen tuontiin .
Ruotsin tapauksessa tilanne on kuitenkin toisenlainen .
Sen osalta on vuonna 1995 päätetty viiden vuoden pituisesta poikkeusjaksosta , joka on nyt päättymässä .
En ole vielä kuullut mitään perusteluja , joiden pohjalta komission pitäisi nyt ryhtyä pidentämään tätä jaksoa .
Toiseksi , Ruotsin hallituksen kanssa käydään jatkuvasti neuvotteluja .
Voin ilmoittaa jäsen Anderssonille , että lähden Tukholmaan maanantaina 6. maaliskuuta keskustellakseni siellä ministeri Ringholmin ja Ruotsin eduskunnan jäsenten kanssa sekä tarvittaessa pääministerin tai muiden ministerien kanssa edelleen tästä asiasta , joka - ymmärrän sen täysin - aiheuttaa Ruotsissa voimakkaita poliittisia tunteita .
Kolmanneksi , ymmärrän luonnollisesti oikein hyvin , että tämän asian terveysnäkökohdat ovat hyvin tärkeitä .
Toistan vielä sen , mitä Lundin yliopiston professori Lindgren sanoi , eli että mitä sitten tapahtuukin tuontirajoituksille , alkoholinkulutus Ruotsissa pysyy samana .
Herää luonnollisesti kysymys , mistä sitten tulee se alkoholimäärä , joka ei tule matkustajien mukana .
Vastaus on , että se salakuljetetaan tai että ruotsalaiset valmistavat sen itse , ja kuten jäsen Andersson tietää , se on erityisen vaarallinen ja epäterveellinen menettelytapa .
Jäsen Andersson näyttää ajattelevan , että terveystilanne paranee , jos rajoitamme alkoholin tuontia , mutta siinä tapauksessa ei pelkästään Ruotsin vaan kaikkien Euroopan unionin jäsenvaltioiden täytyy pitää lähtökohtana periaatetta , että alkoholin myynti kielletään kokonaan .
Olemme nähneet siitä esimerkin Yhdysvalloissa .
Andersson varmaankin tietää , mikä oli aikoinaan kieltolaki .
Hän tietää myös , mitä seurauksia sillä oli mafian toimintaan Yhdysvalloissa , missä kieltolaki siksi loppujen lopuksi lakkautettiin .
Tämä kaikki tarkoittaa , että terveyttä täytyy luonnollisesti suojella mutta ei siten , että kielletään alkoholi , koska se ei auta .
Arvoisa puhemies , kyse on todellisuudessa kuitenkin ruotsalaisesta alkoholimonopolista saatavista tuloista , ja kun Ruotsin hallitus sanoo , että sen pitää kattaa tällä monopolilla terveysmenoja , se on toki todiste siitä , että tämä monopoli on kilpailun vääristymä , sillä muiden maiden on rahoitettava terveysmenonsa itse ilman , että niillä on käytettävissään alkoholimonopoli .
Kysymykseni koskee sitä , tunnetteko te myös tutkimukset , joiden mukaan korkealaatuisen alkoholin , siis esimerkiksi frankkilaisen viinin tai baijerilaisen oluen , kohtuullinen käyttäminen jopa edistää terveyttä , jolloin Ruotsin valtiontalouden menotaakka jopa kevenisi .
Ymmärtääkseni jäsen Posselt viittasi tämän asian verotuksellisiin näkökohtiin .
Tietääkseni alkoholipitoisten tuotteiden korkea vero Ruotsissa juontaa juurensa vuodesta 1638 ja siitä lähtien valtio on saanut huomattavan osan verotuloistaan alkoholituotteiden myynnistä .
Kuten tunnettua , Ruotsissa se on nyt valtion monopoli , mikä itsessään on taas ristiriidassa unionin lainsäädännön kanssa .
Mitä sitten tulee alkoholin parantavaan vaikutukseen - mielestäni jäsen Posselt käsitteli myös sitä - , olen hänen kanssaan täysin samaa mieltä : mielestäni pullo hyvää viiniä voi olla erittäin hyvä terveyden kannalta ja lisäksi sosiaalisesti erittäin miellyttävä asia , ja ehkä jäsenet Posselt ja Andersson ja minä voimme tavata näiden päivien aikana tämän parlamentin baarissa ja juoda yhdessä lasilliset akvaviittia .
Arvoisa puhemies , kuuntelin kiinnostuneena komission jäsenen vastausta , jonka mukaan yhtenäismarkkinasääntöjä täytyy soveltaa .
Voisikohan hän sanoa , onko vastaus hänen mielestään sopusoinnussa sen kanssa , että komissio ei ole pystynyt haastamaan Ranskan hallitusta Euroopan yhteisöjen tuomioistuimeen , vaikka Ranskan soveltama viinilainsäädäntö käytännössä estää yhtenäismarkkinasääntöjen soveltamisen alkoholituotteiden myyntiin Ranskassa ?
Voimmeko nyt odottaa , että Euroopan komissio nostaa kanteen Ranskan tasavaltaa vastaan Euroopan yhteisöjen tuomioistuimessa ?
Haluaisin vastata hyvin lyhyesti arvoisan jäsenen esittämään kysymykseen , koska komissio käsittelee paraikaa aktiivisesti tätä asiaa .
Komission täytyy päättää , onko asia loppuun käsitelty vai pitäisikö komission viedä se Euroopan yhteisöjen tuomioistuimeen .
Vastaukseni ei kenties ole juuri nyt tyydyttävä , mutta haluaisin vakuuttaa arvoisalle jäsenelle , että komissio päättää asiasta lähiviikkoina .
Pyydän jäsentä suhtautumaan ymmärtäväisesti komission päätöksen pieneen viivästymiseen .
Arvoisa komission jäsen , onko teillä mitään kansanterveyteen liittyvää syytä siihen , että esimerkiksi skottilaisen viskin tai ranskalaisen Bordeaux-viinin tai jopa kollegani baijerilaisen oluen verotusaste on erilainen ?
Voitteko harkita saman veroperusteen soveltamista alkoholiin Euroopassa ?
Valmisteveroja koskeva asia , johon arvoisa jäsen viittaa , on asianomaisen jäsenvaltion erioikeus .
Komissiolla ei ole välineitä , joilla se voisi alentaa tai nostaa alkoholituotteista tai mistä tahansa tuotteista perittäviä valmisteveroja .
Komissio antaa tämän vuoden loppupuolella kertomuksen jäsenvaltioiden perimien valmisteverojen välisistä eroista .
Se aloittaa epäilemättä keskustelun sekä parlamentin että neuvoston kanssa tästä asiaintilasta , joka osoittaa , että jäsenvaltioiden valmisteveroissa on varsin paljon eroja .
Esimerkiksi - luulen , että arvoisa jäsen viittasi tähän - Ranskassa viinistä ei peritä valmisteveroa , kun taas Yhdistyneessä kuningaskunnassa sitä peritään .
Tämä johtaa sisämarkkinoiden vääristymiseen , koska Ranskasta salakuljetetaan viiniä Yhdistyneeseen kuningaskuntaan .
Kysymys koskee erityisesti valmisteverojen ja valmisteveron alaisten tuotteiden alkoholipitoisuuden välistä suhdetta .
Komissiolla ei tässä asiassa ole vaikutuskeinoja .
Ruotsin tapauksessa valmisteverojen tarkoituksena on todellakin vähentää alkoholinkulutusta .
Vaikka tämä johtaakin Ruotsin ja muiden unionin jäsenvaltioiden perimien valmisteverojen väliseen epäsuhtaan - ja se puolestaan lisää alkoholituotteiden salakuljetusta rajojen yli - , kyseessä on oikeutettu väline , jolla pyritään vähentämään alkoholinkulutusta .
Kysynnässä on ilman muuta vaihtelua , ja se vaikuttaa hintoihin .
En ole täysin varma , minkä verran sitä on , mutta se ei ole nollassa , joten sillä täytyy olla jonkinlainen vaikutus .
Olisin esittänyt melkein saman kysymyksen kuin jäsen Purvis , mutta haluaisin painottaa tätä näkemystä vielä lisää .
Vaikka valmisteverot ovatkin jäsenvaltioiden erioikeus , kuten sanoitte , tuon erioikeuden käyttö tavalla , joka syrjii epäoikeudenmukaisesti joitakin yhteisön tuottajia toisten hyväksi , saattaa joka tapauksessa olla ristiriidassa yhtenäismarkkinoiden periaatteen kanssa .
Jos otamme esimerkiksi sen , mitä jäsen Purvis ja minä ajattelemme , eli mallasviskiä tuottavat alueet Skotlannin ylämailla - erittäin ahtaalla oleva Euroopan reuna-alue , jossa koko viljelijäyhteisö ja tislausteollisuus ovat riippuvaisia mallasviskin tuotannosta - , se yleinen käytäntö , että skotlantilaisessa viskissä , hollantilaisessa ginissä tai tanskalaisessa akvaviitissa olevaa alkoholia verotetaan enemmän kuin oluessa tai viinissä olevaa alkoholia , on mielestäni syrjivä ja jäsenvaltioiden eittämättömän erioikeuden syrjivää käyttöä .
Haluaisin vakuuttaa jäsen MacCormickille ja muille parlamentin jäsenille , että nykyinen tilanne , jossa valmisteverot ovat erilaisia eri jäsenvaltioissa , ei todellakaan edistä sisämarkkinoiden asianmukaista toimintaa .
Meidän ei tarvitse rajoittua ainoastaan alkoholituotteisiin .
Jos tarkastelemme esimerkiksi bensiiniä , havaitsemme , että Saksan valmistevero on erilainen kuin Alankomaiden valmistevero , ja näin ollen alankomaalaiset autoilijat ylittävät rajan ja täyttävät tankkinsa Saksassa .
Tämä todellakin vääristää sisämarkkinoita .
Jos minä saisin päättää , heilauttaisin taikasauvaa ja yhtenäistäisin valmisteveron koko Euroopassa .
Tällöin salakuljetusta ei enää tapahtuisi , paitsi jos tuotteet olisivat jossakin jäsenvaltiossa itsessään kalliimpia kuin toisessa .
Minulla ei kuitenkaan ole taikasauvaa , enkä minä saa päättää asiasta .
Kuten jäsen MacCormick tietää , tämä asia edellyttää yksimielisyyttä , ja elleivät kaikki jäsenvaltiot suostu yhtenäistämään valmisteveroa , niin ei voida tehdä .
Toteaisin vielä kerran , että komissio antaa tämän vuoden loppupuolella kertomuksen valmisteveroja koskevasta asiaintilasta , ja olen ilman muuta valmis keskustelemaan siitä parlamentin kanssa .
Paljon kiitoksia , arvoisa komission jäsen .
Otamme tänään vaarin sanoistanne ja yritämme juoda lasillisen - tai ehkäpä kaksi - elsassilaista viiniä , jonka veron suuruutta emme tiedä , vaikka oletankin , että siitäkin peritään korkea vero .
Koska komission kyselytunnille varattu aika on kulunut , kysymyksiin nro 55-114 vastataan kirjallisesti .
Julistan komission kyselytunnin päättyneeksi .
( Istunto keskeytettiin klo 19.30 ja sitä jatkettiin klo 21.00 . )
 
Yhteisön vesipolitiikka ( jatkoa ) Esityslistalla on seuraavaksi jatkoa keskustelulle suosituksesta toiseen käsittelyyn yhteisön vesipolitiikasta .
Arvoisa puhemies , makeiden vesien tilanne Euroopassa ei ole niin vakava kuin muualla maailmassa , mutta yleisesti ottaen on selvä tosiasia , että veden kysyntä ei ole lakannut kasvamasta ja laatu heikkenemästä .
Tähän pitäisi vielä lisätä vesien saasteongelmat , jotka vaivaavat mahdollisia uusia itäeurooppalaisia jäsenvaltioita .
Sivumennen sanoen , Romaniassa rikkoutui juuri syanidiallas , joka uhkaa aiheuttaa vahinkoa niille pohjavesille , joista Jugoslavian väestö on riippuvainen .
Ymmärtääkseni Wallström , jonka läsnäolosta olen tänä iltana hyvin kiitollinen , aikoo vierailla tuolla alueella .
Uskon , että jokainen maa , jokainen hallitus ja tietysti jokainen parlamentin jäsen tunnustaa tämän direktiivin tarpeellisuuden vesipolitiikan tämänhetkisen pirstaloitumisen lopettamiseksi ja edistää erityistoimenpideohjelman käynnistämistä jokaista valuma-aluetta varten .
Asioiden hoito on ollut vaikeaa ja monimutkaista , etunäkökulmat monilukuisia ja mielipiteet ovat jakautuneet .
Minulla ei ole epäilystäkään siitä , etteikö tämän vaalikauden esittelijä Lienemann olisi suurin ponnistuksin ja antaumuksellisesti sovitellut erimielisyyksiä ja neuvotellut sopimuksia , ja hän on onnistunut siinä merkittävästi .
Kuitenkin kaikkien tilanteiden oikeudenmukainen tunteminen ja arvioiminen on lähes mahdoton tehtävä .
Olen kotoisin maasta , jonka eteläinen puolisko sijaitsee Välimeren rannalla ja jossa jo menneinä aikoina veden saatavuus on ollut riippuvaista epävakaisesta ilmastosta ja maaperän hankalasta rakenteesta .
Välimeren alueen on pitänyt taistella kehityksensä puolesta ja yrittää voittaa nämä vastoinkäymiset vuosisadasta toiseen , vuodesta toiseen , päivästä toiseen aivan näihin päiviin asti .
Meidän mielestämme on tämän vuoksi olennaista , että direktiivissä sovelletaan käytännössä sitä perustamissopimuksen 164 artiklan velvoitetta , jonka mukaan yhteisön lainsäädännön tulee ottaa huomioon alueiden erilaisuus .
Juuri tämän periaatteen soveltamisen osalta Euroopan kansanpuolueen espanjalainen ryhmä tulee vastustamaan tarkistuksia 4 - johdantolause 21 - , 13 ja 49 - 11 artikla , d alakohta - , koska ne edellyttävät vakavia rajoituksia sellaiselle jäsenvaltioiden yksinomaiselle hallinnonalalle , kuten vesivarojen sääntely .
Euroopan yhteisön olisi hyvin vaikeaa määritellä vesivarojen sääntelyn ehtoja eri alueilla , sillä alueilla vallitsevat erilaiset sisäiset tasapainot , jotka ovat aina vaarassa ja jotka vaativat joka tapauksessa erilaisten alueiden ja eturyhmien hyvää tuntemusta .
Samoin hylkäämme tarkistukset , jotka pyrkivät yhdistämään veden kokonaiskustannukset vuoteen 2010 mennessä .
Meidän täytyy epäilemättä määrätä sellaiset veden hinnat , jotka kannustavat veden tehokkaaseen käyttöön , mutta jotka samalla sallivat epäsuotuisimpien alueiden tuotantosektorien kilpailukyvyn säilymisen eivätkä estä niiden todellista kehitystä .
Haluan lopuksi viitata vaarallisia aineita koskeviin tarkistuksiin , joiden mukaan saastuttamisessa on saavutettava nollataso tai lähes nollataso .
Toistaiseksi missään ihmisen toiminnassa ei ole saavutettu saastuttamisen nollatasoa .
Hyvät parlamentin jäsenet , yleisesti tekisimme karhunpalveluksen tämän tärkeän direktiivin tavoitteille , jos emme voisi tehdä siitä tarpeellisen joustavaa ja sovellettavaa , jotta sen täytäntöönpano voitaisiin taata .
Toivon vielä kerran , että parlamentti äänestäisi realistisesti ja läheisyysperiaatetta kunnioittaen , ja että se etsisi sopivan tasapainon ympäristötavoitteiden ja taloudellisten ja sosiaalisten näkökulmien välille .
Nämä kolme osa-aluetta ovat olennaisia kestävän kehityksen saavuttamisessa , jota kaikki kovasti toivomme .
Arvoisa puhemies , arvoisa komission jäsen , tämä on erittäin tärkeä direktiivi .
Tavoitteenahan on parantaa veden laatua ja vesihuoltovarmuutta .
Kansalaisilla täytyy olla oikeus puhtaaseen veteen .
Se on tärkeää paitsi ympäristön myös kansanterveyden kannalta .
En puhu niinkään omasta puolestani , sillä sattumalta kuulun niihin harvoihin onnekkaisiin eurooppalaisiin , jotka voivat juoda vettä suoraan omasta kotijärvestään .
Meidän on pidettävä huolta siitä , että pääsemme nopeasti liikkeelle veden laadun parantamisessa .
Työhön on ryhdyttävä heti .
Meillä ei ole varaa viivytellä .
On tärkeätä , että aikataulu on kunnianhimoinen .
Mielestäni ei todellakaan ole liian kunnianhimoista , jos lähdemme siitä , että vuonna 2020 emme päästä enää epäpuhtauksia veteen , ja pyrimme siihen mennessä epäpuhtauksien ja myrkyllisten aineiden osalta nollatasoon .
Kysehän on siitä , että teemme sen , mikä teknisesti on mahdollista ; enemmästähän ei tietenkään voi olla kyse , mutta meidän täytyy olla riittävän kunnianhimoisia .
Haluan huomauttaa yhdestä asiasta , josta on puhuttu aikaisemminkin .
Mielestäni ympäristövaliokunta rajasi liian tiukaksi kysymyksen vedensiirrosta .
Tämä ongelma ei ole pelkästään Espanjan ongelma , se on myös Pohjoismaiden ongelma , ja toivon todella , että näissä asioissa luotetaan kansallisiin ratkaisuihin , silloin kun ne ovat ympäristön ja talouden kannalta parempia kuin nyt direktiivissä esitetty .
Arvoisa puhemies , arvoisa komission jäsen , onnittelen teitä erinomaisesta työstä , hyvä jäsen Lienemann , .
Vesi ja ilma ympäröivät meitä kaikkialla .
Jaamme ne kaikkien maapallon ihmisten kanssa .
Vesi on ihmiselämän edellytys .
Ja ihmisten määrä vain kasvaa .
Parlamentin jäsen Schleicher mainitsi aiemmin tänään , että täysin puhdas vesi olisi epärealistinen asia .
Se ei pidä ollenkaan paikkaansa .
Jatkuva veden laadun ja elinolojen heikentäminen on epärealistista .
Erityisen epärealistista se on maatalouden kannalta , joka on kaikkein riippuvaisin puhtaasta luonnosta ja puhtaista voimavaroista .
Haluan sen vuoksi vedota parlamentin jäseniin , jotta he ymmärtäisivät , että puhdasta ympäristöä koskevat tiukat vaatimukset ovat kaikkein realistisin vaihtoehto pitkällä aikavälillä .
Arvoisa puhemies , me , ja minä henkilökohtaisesti , tuemme Lienemannin mietintöä , siinä asetettuja tavoitteita ja käsiteltävänä olevaa direktiiviä .
On kuitenkin joitakin seikkoja , joita meidän pitäisi katsoa hieman tarkemmin .
Arvoisa puhemies , esimerkiksi omassa maassani valtavan ongelman muodostavat jokien suunnan kääntäminen ja vesien johtaminen järvistä valekehityshankkeilla , jotka aiheuttavat tietenkin suuria vaaroja pohjavesille , pohjavettä johtaville kerroksille ja pintavesille .
Tästä syystä olen sitä mieltä , että riippumatta siitä , päätyykö joku lopulta jokien suunnan kääntämiseen , yhteisten kaikkia koskevien määräysten pitää olla paljon tiukempia .
Arvoisa komission jäsen , mielestäni suuri kysymys on kuitenkin ohjelmasuunnitelma pohjavettä johtavien kerrosten , jokien luonnollisen virtauksen ja järvien luonnollisen sisällön ennallistamisesta , jonka pitää tapahtua suunnitelman 10 vuoden aikana .
Mielestäni myös tällaisia hankkeita pitäisi voida valita rahoitettavaksi , koska loppujen lopuksi tämä ennallistaminen voi osoittautua erinomaiseksi kehityspolitiikaksi .
Arvoisa puhemies , meillä on käsissämme perustaltaan hyvä lakiesitys .
Siinä asetetaan saavutettavissa olevat toissijaisuusperiaatteisiin ja vesipiirien hoitoon perustuvat normit .
Nämä tavoitteet , joilla pyritään hyvälaatuiseen juomaveteen , myös villieläimistön kannalta , sekä ympäristötavoitteet ja taloudelliset tavoitteet ovat sellaiset kuin pitääkin .
Saastumisen ja veden huonontumisen ehkäisemisen on oltava tavoiteltavaa , samoin kuin sen , että vettä pystytään jakelemaan kuivuuden aikoina ja tulva-aikoina .
Meillä on kolme merkittävää ongelmaa .
Ensimmäinen koskee veden siirtämistä vesipiiristä toiseen .
Tämä asia koskettaa Espanjasta , Irlannista ja Yhdistyneestä kuningaskunnasta peräisin olevia kollegojani .
Tarkistuksia 49 ja 87 ei voida hyväksyä , sillä niillä rajoitettaisiin valtion mahdollisuuksia siirtää vettä sieltä , missä sitä on tarjolla , sinne , missä sitä tarvitaan , olivat kyseessä sitten kuivat alueet tai kaupunkialueet .
Toiseksi , meillä on oltava realistiset tavoitteet , sillä nekin ovat tavoitteita .
Jos katsotaan esimerkiksi tarkistusta 7 , jossa vaaditaan luonnossa esiintyvien vahingollisten aineiden täydellistä poistamista , huomataan , että jotkin tavoitteista ovat epärealistisia .
Myös jotkin sellaiset tavoitteet , joissa pyritään englanniksi lähelle nollatasoa ovat sisällöllisesti melko tyhjiä .
Meidän on käytävä ne hyvin huolellisesti läpi .
Esimerkiksi tarkistuksessa 58 käytetty ilmaus vähentämisen jatkamisesta on paljon parempi .
Kolmanneksi otan esiin skotlantilaiseen viskiin liittyvän ongelman .
Skotlantilainen viski varsinkin paras mallasviski edellyttää vedenottoa , jossa osa vedestä käytetään ja loput palautetaan vesistöön .
Osa siitä päätyy pulloon ja juodaan .
Meidän on varmistettava , että tarkistuksiin 49 ja 87 jätetään poikkeamismahdollisuus niin , että jatkossakin voidaan juoda hyvälaatuista viskiä , mikä tarkoittaa hyvän skotlantilaisen suoveden käyttöä .
Tämä on kolmas pyyntöni , eli se , että käymme nämä lakiesitykset huolellisesti läpi , ennen kuin hyväksymme direktiivin kokonaisuudessaan .
Arvoisa puhemies , hyvät parlamentin jäsenet , hyvä komission jäsen ; puitedirektiivi , joka meillä on tänään toisessa käsittelyssä , on eräänlainen vettä koskeva perussäännöstö Euroopan unionin tasolla .
Tämä direktiivi on yhtä aikaa sekä tulo- että lähtöpiste .
Se on tulopiste , koska se valmisteltiin sirpaleisesta ja hajallaan olleesta direktiivien joukosta , josta syntyi järkevä kokonaisuus ja johdonmukainen vettä koskevan lainsäädännön järjestelmä .
Se on myös lähtöpiste , koska samalla luotiin uusi viitekehys , josta aikanaan haarautuu ja juontaa juurensa tuleva vettä koskeva eurooppalainen lainsäädäntö .
Puitedirektiivin on syystäkin haluttu olevan kunnianhimoinen ja realistinen , tahdonvoimaan perustuva ja harkittu , ja aika paljolti siinä on onnistuttukin .
Komission esittämät tarkistukset , joista voidaan kiittää parlamentin jäsen Lienemannin erinomaista työtä , vahvistavat direktiivin tekstiä ja tiukentavat sitä .
Tiukentaminen ei tarkoita sitä , että siitä tulisi entistä jäykempi direktiivi , joka ei ota huomioon Euroopan alueella niin ilmiselviä maantieteellisiä ja ilmastollisia eroja .
Annan kaiken tukeni esittelijän ehdotukselle , mutta saanen silti esittää yhden kehumisen aiheen ja kaksi huolenaihetta .
Ensiksi kehuminen : direktiiviin sisältyvä vaatimus vesipiirien yhdistetystä hoidosta ja siitä , että vesipiirien väliset vesivarojen siirrot saisi tehdä vasta , kun ne on osoitettu ehdottoman tarpeellisiksi , on mielestäni kiistaton edistysaskel .
Tämä on erittäin terve ja opettavainen periaate esimerkiksi Iberian niemimaalla noudatettavaksi .
Ensimmäinen huolenaihe koskee direktiivin sisältämää aikataulua : se voi paljastua hankalaksi pakkopaidaksi , joskin se nähdäkseni merkitsee myös mahtavaa haastetta .
Toinen huolenaihe on helppo arvata : se koskee niitä vaikeuksia , joita on vesihuollon kustannusten määrittämisessä ja niitä vastaavien hintojen vahvistamisessa , eritoten otettaessa laskuihin mukaan ympäristökustannukset , jotka herättävät pelkoa etenkin maanviljelijöissä .
Oikeudenmukaisen hinnan maksaminen vedestä voi myös saada aikaan vääryyksiä .
Tähän puitedirektiiviin sisältyy sinänsä suuri haaste : vuonna 2020 Euroopan vedet olisivat elpyneet entiseen luonnonmukaiseen olotilaansa , ne olisivat vapaita saasteista eikä niissä olisi vaarallisia aineita .
Utopiaako ?
Vaiko paluuta esiteolliseen yhteiskuntaan ?
Enpä usko .
Äänestän luottamuksen ja optimismin puolesta .
Äskettäinen Tonavan katastrofi osoittaa painajaisen tavoin , että pitkällä aikavälillä hoidettu vesien ekologisen suojelun politiikka ja strategia , tuli se sitten miten kalliiksi tahansa , ei ole vain rikkaiden ylellisyyttä , vaan sivistyksen aikaansaamaa pakkoa .
Arvoisa puhemies , haluamme aluksi tuomita niiden ihmisten suunnattoman tekopyhyyden , jotka samalla , kun tekevät kaikkensa ympäristön ja veden hyväksi , aiheuttavat rikollisilla toimillaan , kuten hyökkäyksillään Jugoslaviaa vastaan , tuhansien kuolonuhrien ja loukkaantuneiden lisäksi valtavia ympäristötuhoja myös vesivaroille tehden niistä paitsi hyödyttömiä myös erittäin vahingollisia .
Itse mietinnön osalta haluamme lisäksi sanoa , mitä tulee vesipalveluista aiheutuvien kustannusten kattamisen periaatteeseen , että olemme sitä mieltä , että sen täytäntöönpano ei saa missään tapauksessa johtaa taloudellisesti heikoimmin toimeen tulevien kansanosien lisääntyvään verotukseen tai pienten ja keskisuurten tilojen häviämiseen kasteluvesien liian suurten kustannusten vuoksi .
Haluamme lisäksi korostaa , että erityisesti ankarasta vesipulasta kärsivillä alueilla , joita on paljon omassa maassani ja erityisesti saarilla , on pakko rahoittaa infrastruktuurihankkeita , joilla säästetään vettä ei kustannuksia lisäämällä vaan ennen kaikkea keräämällä sadevedet , jotka nyt menevät hukkaan valuen mereen ja syövyttäen maaperää , mistä aiheutuu kaikenlaisia ongelmia .
Tässä mielessä tuemme kollega Marset Camposin tarkistusta 107 .
Lisäksi jokivesiä pitää hyödyntää paremmin , jotta turvattaisiin elämä niillä alueilla , jotka ovat kärsineet vuosikausia vesipulasta .
Lopuksi neuvoston ja komission väite , että lukuisia konkreettisia viittauksia ja selvennyksiä ei tarvita , koska direktiivin esimerkit kattavat ne tai ne sisältyvät muihin direktiivin kohtiin , on erittäin ovela .
Sillä tähdätään siihen , että toiminta pysyisi puolisalaisena , joka mahdollistaisi sen , että direktiivin ensimmäisellä täytäntöönpanokaudella voitaisiin tehdä ratkaisevia valintoja suurpääoman hyväksi .
Arvoisa puhemies , haluaisin ensinnäkin sanoa , että juuri vesiympäristön , sekä pintaveden että pohjaveden , suojelu on yksi tärkeimmistä velvoitteistamme .
Se on tärkeää , jotta voisimme varmistaa vesivarojen riittävyyden , mutta kysehän on myös mitä suurimmassa määrin siitä , että pyrimme suojaamaan vesivarat saastumiselta , jotta juomavetemme olisi puhdasta tulevaisuudessakin .
Meillä kaikilla on oikeus puhtaaseen juomaveteen .
Haluaisin sanoa , että olen erittäin tyytyväinen siihen työhön , jota parlamentin jäsen Lienemann on tämän asian parissa tehnyt .
Hän on joutunut tekemään valtavasti töitä , ja haluaisinkin tukea kaikkia hänen laatimiaan tarkistuksia , ne kaikki parantavat yhteistä kantaa .
Käsittelen niistä vain kaikkein olennaisimpia .
Olen ensiksikin sitä mieltä , että on tärkeää , että asetamme joitakin selkeitä veden tilaa koskevia tavoitteita jo kymmenelle seuraavalle vuodelle .
Mielestäni on myös tärkeää , että painostamme jäsenvaltioita , jotta ne laatisivat tarvittavat toimenpideohjelmat nopeammin kuin yhteisessä kannassa esitetään .
Haluan lopuksi sanoa , että mielestäni maksujärjestelyihin ja hinnoitteluun tehtävä tiukennukset ovat oikein , jotta meillä käyttäjillä olisi riittävät kannustimet vesivarojen tehokkaaseen käyttämiseen ja jotta me saisimme samalla järjestelyn , jonka avulla voisimme edistää niiden ympäristötavoitteiden saavuttamista , joista uskon kaikkien olevan hyvin yksimielisiä .
Pidän tässäkin asiassa vuoteen 2010 ulottuvaa määräaikaa sopivana .
Lopuksi haluan sanoa , että mielestäni on erittäin tärkeää , että ryhdymme vähentämään vaarallisten aineiden virtaamia , päästöjä ja häviöitä .
Se on tehtävä asteittain , mutta samanaikaisesti meidän on asetettava lopulliseksi tavoitteeksi vuosi 2020 , jolloin vaarallisten aineiden taso on toivottavasti nolla .
Jos tällaisen tavoitteen asettaminen ei onnistu , olen tietenkin valmis tukemaan sitä ehdotusta , joka perustuu siihen , että pääsisimme ainakin lähelle nollaa vuonna 2020 .
Mielestäni parlamentin jäsen Lienemannin ehdotus on hyvä lähtökohta neuvoston kanssa käytäville jatkoneuvotteluille .
Arvoisa puhemies , kiitän mietinnön esittelijää ansiokkaasta työstä tärkeän direktiivin valmistelussa .
Vesipuitedirektiivin toinen käsittely osuu hedelmälliseen aikaan : järkyttävät uutiset Romaniassa sattuneesta ympäristökatastrofista on hyödynnettävä niin tämänpäiväisessä keskustelussa kuin yleisemminkin pohdittaessa unionin laajentumisen ympäristöulottuvuuksia .
Kaikkein ensimmäiseksi on löydettävä ja asetettava vastuuseen tekoon syyllistyneet .
Jokiin päässeet syanidi ja raskasmetallit ovat karmeita esimerkkejä siitä , kuinka leväperäinen suhtautuminen ympäristöön voi turmella vesistöt kymmeniksi vuosiksi eteenpäin .
Tapahtuma todistaa , että joissakin EU-jäsenyyttä hakeneissa maissa ympäristönormit ja suhtautuminen ovat vielä valovuosien päässä EU-tasosta .
Unionin olisikin hyvä arvioida uudelleen sitä , miten ympäristöprojektien tukia voidaan uudelleen suunnata paremmin kestävää vesipolitiikkaa tukevaksi .
Direktiiviehdotuksen kannalta on huolestuttavaa , että ympäristöasioiden , kansanterveyden ja kuluttajapolitiikan valiokunnan tekemissä tarkistuksissa ei oteta riittävästi huomioon saastumattomien pintavesien merkitystä puhtaiden luonnontilaisten pohjavesiesiintymien kasvattamiseksi .
Suomessa pintavedet ovat erittäin puhtaat .
Niin sanottu tekopohjavesien tuottaminen on ekologinen tapa suodattaa puhtaista pintavesistä täydennystä pohjavesivaroihin .
Prosessi ei vaadi mitään kemiallista puhdistuslaitosta .
Direktiivi ei saa vaarantaa tätä toimintaa .
Neuvoston yhteisestä kannasta poiketen ympäristövaliokunta pyrkii entisestään rajoittamaan myös vedensiirtomahdollisuuksia .
Tämä olisi ongelmallista niille maille , joissa vesivarat ovat jakautuneet epätasaisesti .
Ekologisesti kestävää vedensiirtoa ei pidä rajoittaa unionin säädöksin .
Toiminnan pitää olla toki jatkossakin säädeltyä ja luvanvaraista , mutta samat säännöt eivät sovi esimerkiksi Suomeen ja kuivuudesta kärsivään Kreikkaan .
Arvoisa puhemies , arvoisa komission jäsen , vesi on elämälle korvaamattoman arvokas luonnonvara , ja velvollisuutemme on suojella sitä .
Pidän välttämättömänä , että Euroopan unionin vesipolitiikkaan saadaan aikaan direktiivikehys , josta tulee lainsäädännön perustyökalu , jolla parannetaan vesivarojen laatua ja oikeaa käsittelyä , ja onnittelen esittelijää yrityksestä hoitaa tämä visainen kysymys ja koota yhteen kaikki näkemykset .
On kuitenkin sanottava , että vesikysymyksessä pohjoisten ja eteläisten maiden välillä on eroja , joten niitä ei voida kohdella samalla lailla .
Euroopassa on alueita , jotka kärsivät rakenteellisesta vesipulasta , ja tämä täytyy ottaa direktiivissä huomioon .
Viime vuosina ilmastomuutoksen vuoksi Välimeren maissa on ollut vakavia tulvista tai sateettomuudesta johtuvia ongelmia .
Arvoisa puhemies , yhdymme yhteiseen kantaan , mutta hyväksymme myös monet jätetyistä tarkistuksista , joilla yhteistä kantaa pyritään parantamaan .
Emme voi kuitenkaan hyväksyä sellaisia direktiivejä , joissa puhutaan veden kustannusarvioista , koska omassa maassamme valtaosa veden käyttäjistä on viljelijöitä .
Lisäksi tarkistukset , jotka eivät salli veden siirtoa yhdestä vesipiiristä toiseen , tuomitsevat monet maani alueet vesipulaan .
Olen sitä mieltä , että kysymykseen vaarallisten aineiden poistamisesta pitää suhtautua realistisesti , jotta voisimme onnistua .
Mitä tulee aikaväliin , jota direktiivin täytäntöönpano vaatii , on otettava huomioon , että on olemassa maita , joissa tämän direktiivin täytäntöönpanon edellyttämän infrastruktuurin rakentaminen vaatii aikaa ja paljon rahaa .
Arvoisa puhemies , mielestäni nämäkin huomiot säilyttävät yhteisen tavoitteen vesivarojen kestävästä käytöstä .
Arvoisa puhemies , arvoisa komission jäsen , käsiteltävänä olevan direktiivin toimet ulottuvat vesivarojen hallintosuunnitelmien laatimisesta , laajasta tiedottamisesta ja kuulemisoikeuksista , jäsenvaltioiden välisestä tehokkaasta yhteistyöstä yksittäisten haitallisten aineiden aiheuttaman veden saastumisen torjuntaan .
Koska tiedän , kuinka monta vuotta parlamentti on jo yrittänyt saada aikaan tällaisen puitedirektiivin , iloitsen siitä , että saan olla tänään mukana sitä käsittelemässä , ja haluaisin onnitella jäsen Lienemannia siitä , että hän on se onnellinen , joka saa esitellä tämän mietinnön .
Minusta on kuitenkin erittäin tärkeää todeta eräs monille oikeastaan itsestään selvä asia .
Siitä huolimatta haluaisin korostaa sitä : tämä direktiivi ei tarjoa mitään rutiiniluonteista lainsäädännöllistä perustaa veden johtamiseksi jonkin jäsenvaltion alueelta sen tahdon vastaisesti .
Tämän vahvistamiseksi vielä kerran olen esittänyt otollisesti PPE-ryhmän laajasti kannattamana tarkistusehdotuksen , ja olisin erittäin iloinen , jos parlamentti voisi hyväksyä ehdotukseni huomenna .
Kyse on sen tekemisestä selväksi , että vesi ja tätä on korostettu tänään jo useasti ei ole mikä tahansa kauppatavara vaan Euroopan unionin kulloisenkin jäsenvaltion kansalle kuuluvaa omaisuutta , jota pitää suojella ja käsitellä sen mukaisesti .
Tiedän , ja edeltävä puhuja korosti sitä , että Euroopan unionissa on jäsenvaltioita , joilla on vesiongelmia .
Uskon kuitenkin , että kaikkien valtioiden kansalaisilla on mahdollisuus käsitellä vettään vielä paremmin , tehdä sen käyttö vielä puhtaammaksi .
Yksikään valtio ei voi muodostaa poikkeusta .
Vasta sitten , kun jokainen valtio on tehnyt kaikkensa vesivarastojensa säilyttämiseksi , jos omassa valtiossa on todella tehty kaikki , vasta sitten pitäisi minun mielestäni olla tarpeen ajatella veden yhteiskäyttöä .
Arvoisa puhemies , arvoisa komission jäsen , sen olisi pitänyt olla ilonaihe , että tämän direktiivin toinen tulkinta oli jo pöydällä .
Minun täytyy kuitenkin sanoa , että en ole kovin iloinen , koska uskon , että kyseessä on direktiivi , jolla ei ole suurta merkitystä ja jonka soveltamisessa tulee olemaan paljon ongelmia ja jossa on monia puutteita .
Ensi sijassa uskon , että se on äärimmäisen jäykkä , yksinkertainen ja rajoittava direktiivi .
Muita , jo olemassa olleita veteen liittyviä direktiivejä ei yleensä ole noudatettu , ja hallitukset ja komissio eivät ole useissa tapauksissa antaneet määräyksiä siitä , kuinka niitä olisi pitänyt noudattaa , tosin tiedän , että se ei ole miellyttävää .
Kysymys ei ole siitä , että pitäisi asettaa paljon tiukempia määräyksiä , sillä ongelmat liittyvät usein asioiden hoitoon , siihen , että kukin ottaa vastuun tehtävistään eikä siirrä lakiasäätävälle elimelle niitä suuria ongelmia , jotka liittyvät vesijärjestelmään , jonka monimutkaisuuden me kaikki tunnemme .
Direktiivistä on tehty rajoittava ; samaan säkkiin ei voida laittaa maita , joilla on jokia , joita pitkin voi purjehtia ja maita , joissa on vesipula ja joiden maaperä halkeilee veden puutteesta ja joissa lämpötila auringossa on 55º tai 60º .
Sanon tämän , koska pallon ei tarvitse olla meidän katollamme , pallo on hallitusten ja komission käsissä .
Samalla tavoin nämä syntyvät tuhot ja murhenäytelmät , kuten esimerkiksi Romanian tapaus , eivät ole lakiasäätävän elimen ongelma vaan toimeenpanevan elimen ja hallitusten ongelma .
Lisäksi direktiivi ei ole solidaarinen , koska siinä on unohdettu suuret etäisyydet , ilmaston vaihtelevuus , asumattomat alueet ja kuivat alueet .
Täten se on laadittu yleisestä näkökulmasta .
Sama koskee vedensiirtoa .
Kun puhutaan vedensiirrosta , puhutaan vaurauden jakamisesta sekä kansojen ja alueiden välisestä solidaarisuudesta , koska maa ei valitettavasti ole täydellinen ja toisilla alueilla on vähemmän ja toisilla enemmän .
Lopuksi kritisoin voimakkaasti sitä , että direktiivissä ei ole mukana tutkimusta vaikutuksista .
Meidän on helppo vaatia toisia arvioimaan vaikutuksia , mutta ympäristöasioissa meidän pitäisi vaatia sitä itseltämme .
Meidän täytyisi tutkia kuinka monet ihmiset , kuinka moni maanviljelijä joutuisi perikatoon maksaessaan kustannuksia .
Asiasta on tehty eräs tutkimus , jota ei ole edes luettu ja luulen , että meidän pitäisi vakiinnuttaa vaikutusten tutkiminen hyväksi poliittiseksi käytännöksi ; mutta sitä vastoin teemme määräyksen .
Arvoisa puhemies , tällä direktiivillä asetetaan Euroopan unionin kestävän vesipolitiikan perusperiaatteet vahvistamalla nykyisiä direktiivejä .
Kyseessä on sellainen kehys , jolla järjestetään vesiemme pinta- , pohja- , murto- ja rannikkovesien suojelu ja hoito perustamalla kansallisia ja kotimaani Irlannin tapauksessa rajat ylittäviä vesipiirejä .
Irlanti kannattaa vankasti yhteistä kantaa ja monia Euroopan parlamentin esittämiä tarkistuksia .
Lainsäädännön yhteydessä voidaan tuskin hyväksyä 25 vuoden määräaikaa .
Meillä ei ole ongelmia soveltaa saastuttaja maksaa -periaatetta veden käytöstä koituvien kustannusten kattamiseksi teollisuuden , kaupan tai maatalouden kohdalla .
Kuitenkin olen vahvasti sitä mieltä , että tähän direktiiviin on kirjattava mahdollisuus tyydyttää kotitalouksien perusvesitarpeet maksuttomana palveluna , joka perustuu kotitalouskohtaisiin juoma- , keitto- ja pesuvesikiintiöihin , koska vesi on elämisen edellytys ja puhtaan veden saanti on perusluonteinen ihmisoikeus .
Tietenkin kotitalouksien on maksettava tuhlailusta ja luksuskäytöstä , ja kustannusten kattaminen voidaan järjestää sen mukaisesti .
Irlanti suhtautuu varsin epäluuloisesti vesimittareiden käyttöönottoon , sillä Irlannissa kotitalouksia ei ole veloitettu vedestä , eikä vuodesta 1977 ole näin ollen ollut vesimittareitakaan .
Uusilla vesipiirialueilla mittareita voidaan pitää varsin merkittävänä vedenhuollon välineenä , joka auttaa pääsemään eroon veden tuhlauksesta ja suunnittelemaan tulevia tarpeita asianmukaisesti .
Tämän direktiivin päätarkoituksena on edistää kestävää vedenkäyttöä Euroopan unionissa .
Vedestä on niukkuutta , ja vesi on arvokas luonnonvara .
Mielestäni olisi ihanteellista , jos tarkistus 45 menisi läpi huomenna niin , että yhteisessä kannassa 9 artiklan kohdalla mainittaisiin edelleen vesimaksut .
Se antaisi mahdollisuuden toteuttaa toissijaisuusperiaatetta kustannuspolitiikassa vesimaksujen osalta , jolloin kukin jäsenvaltio voisi laatia oman sovelluksensa niin kauan kuin tämän direktiivin kestävään ja tehokkaaseen vedenkäyttöön kannustavat periaatteet turvataan täysimääräisesti .
Jos tarkistus 45 ei mene läpi , minun on esitettävä huomenna suullinen tarkistus sen varmistamiseksi , että jäsenvaltiot voivat poiketa tämän artiklan määräyksistä niin , että kotitalouksille voidaan sallia tietty vedenkäytön perustaso , ennen kuin niiden tarvitsee osallistua vesipalvelujen kustannusten kattamiseen .
Lainsäädännön on oltava täytäntöönpanokelpoista , ja sen yleisenä periaatteena on oltava poliittisen hyväksynnän saaminen .
Mielestäni maksuttoman puhtaan juomaveden saanti on perusluonteinen ihmisoikeus sekä kehittyneessä maailmassa että kehitysmaissa .
Arvoisa puhemies , arvoisa komission jäsen , hyvät parlamentin jäsenet , keskustelun tässä vaiheessa aion korostaa muutamia asioita , jotka maatalouden kannalta ja siltä kannalta , että olen kotoisin eteläisestä maasta , ovat mielestäni erittäin kauaskantoisia tässä direktiivissä .
Esimerkiksi kustannukset ja vedensiirrot .
Kustannusten osalta haluaisin , että tarkennettaisiin sitä , mistä kustannuksista puhumme .
Puhummeko voimavarojen jakamisesta ja alkuperästä ?
Puhummeko jakeluverkostojen laadusta ?
Puhummeko niiden korjaustöiden luonteesta , jotka ovat verkoston toiminnan kannalta tarpeellisia ?
Vai puhummeko suurista vesirakennelmista ja tekoaltaista ?
Olisi järjetöntä antaa näiden kustannusten kokonaisuudessaan vaikuttaa maatalouden alalla .
Vedensiirrot määritellään vesien kuljettamiseksi maanpintaa pitkin eri maa-alueiden välillä .
Tietääkö arvoisa komission jäsen , että yksi Euroopan vanhimmista vedensiirtojärjestelmistä on meidän maassamme ?
Niitä oli olemassa jo ammoisina aikoina : niitä oli jo roomalaisten aikaan , mutta ne olivat pienempiä .
Yhdellä tärkeimmistä vedensiirtojärjestelmistä - Tajo-Segura - , joka on toiminut vuosia , melkein 30 vuotta , on lupa juoksuttaa 6 580 000 m3 vuodessa .
Suurin vuodessa juoksutettu määrä on ollut 4 530 000 m3 ja 20 vuoden juoksutusten keskiarvo on hieman yli kaksi miljoonaa kuutiota .
Meitä ei voi syyttää asioiden huonosta hoidosta .
Tietääkö komission jäsen , että näistä 2 630 000 m3 : sta 250 000 m3 on varattu Levantin alueen vasemman reunan kasteluun , 300 000 m3 Júcarin alueen vesihuoltoon , 70 000 m3 Júcarin eteläisen alueen vesihuoltoon ja loput Segurassa samanlaisten alueiden vesihuoltoon ja keinokasteluun ?
Emme mekään hoida asioitamme huonosti .
Meitä ei voi kieltää tekemästä vedensiirtoja , koska taloutemme ja alueidemme kehitys ovat niistä riippuvaisia .
En käsittele laatua ja parhaita käytettävissä olevia tekniikoita , koska uskon , että tulemme neuvottelemaan uudestaan tästä direktiivistä .
Mutta ottakaa huomioon : tässä monimuotoisessa Euroopassa , jota rakennamme yhteisvastuullisesti , täytyy etsiä monimuotoisia ratkaisuja , ei yksinkertaisia ratkaisuja .
Sen vuoksi vetoan komission , neuvoston ja parlamentin terveeseen järkeen , jotta ne eivät äänestyksessä yhdenmukaista eri Euroopan unionin valtioita sellaisissa asioissa , joissa läheisyysperiaate on tarpeellinen .
Arvoisa komission jäsen : Andalusia ei ole Lappi . .
( SV ) Arvoisa puhemies , arvoisat parlamentin jäsenet , haluan tietenkin ensimmäiseksi kiittää ympäristöasioiden valiokuntaa ja erityisesti esittelijä Lienemannia siitä kunnianhimoisesta ja rakentavasta työstä , jota hän on tehnyt tämän vesipolitiikkaa koskevan puitedirektiivin parissa .
Kuten useat puhujat ovat jo maininneet , vesi on yksi tärkeimmistä luonnonvaroistamme .
Kunnianhimoinen ja tasapainoinen Euroopan tason vesipolitiikka on tärkeä osa sitä työtä , jonka avulla voimme taata Euroopan kestävän kehityksen .
Toimikauteni aikana aionkin kiinnittää erityistä huomiota muun muassa veteen liittyvään kysymykseen .
Olen iloinen siitä yhteisymmärryksen ilmapiiristä , joka leimaa parlamentille esitettyjä tarkistuksia .
Useat niistä perustuvat niihin erittäin rakentaviin , epävirallisiin keskusteluihin , joita parlamentti ja neuvosto kävivät keskenään ensimmäisen käsittelyn yhteydessä .
Useimmat parlamentin ehdottamat tarkistukset parantavat tekstiä ja tekevät siitä kunnianhimoisemman .
Komissio voi hyväksyä 108 tarkistuksesta 72 joko kokonaisuudessaan , osittain tai periaatteessa .
Useat parlamentin tekemät tarkistukset osoittavat , että sovittelu on välttämätöntä .
Tulevia neuvotteluja ajatellen kehotan parlamenttia äänestämään kunnianhimoisen kannanoton puolesta .
Haluaisin ensiksi mainita joitakin tärkeimmistä perusteluistani .
Pystymme nykyään toteuttamaan ne velvoitteet , joihin olemme sitoutuneet OSPAR : n sopimuksessa .
Sen sijasta , että tekisimme näistä tavoitteista oikeudellisesti sitovia , meidän on tarkasteltava niiden poliittista luonnetta .
Se käy ilmi myös useista parlamentin tarkistuksista .
Tällä direktiivillä muotoillaan Euroopan vesipolitiikka vesimaksujen osalta kolmen seuraavan vuosikymmenen ajaksi .
Meidän on jo nyt huolehdittava siitä , että tämä direktiivi kehottaa ja kannustaa luomaan sellaisen tehokkaan maksurakenteen ja hinnoittelun , joka parantaa ympäristöämme kustannustehokkaasti .
Kuulostaa hyvältä , että veden pitää kuulua ihmisoikeuksiin ja että sen pitäisi olla ilmaista .
Vesi ei kuitenkaan ole ilmaista - ei sen enempää kuin asunnot ja ruokakaan .
Vettä voidaan käsitellä paremmin ja säästäväisemmin vasta tehokkaiden ohjausvälineiden avulla .
Lisäksi haluan todeta , että tuen tiukempaa aikataulua ja selkeämpiä tavoitteita sekä poikkeuskriteerejä , jotka koskevat pohjavettä ja ihmistoiminnan vaikutuksesta voimakkaasti muutettua vettä , ja tuen myös radioaktiivisten aineiden nimenomaista mainintaa .
Monet puhujat ovat keskustelun aikana huomauttaneet , miten tärkeää on , että kansalaiset saavat tietoa ja että heidän kanssaan neuvotellaan .
Haluan korostaa sitä entisestään .
Meidän on saatava kansalaiset osallistumaan antamalla heille asianmukaista tietoa sekä mahdollisuus vaikuttaa ennen lopullisten päätösten tekemistä .
Se on mainittu myös johdanto-osan 14 kappaleessa .
Sallikaa minun myös sanoa parlamentin jäsen Bowelle , että skotlantilaisen työtoverini tavoin hän voi silloin tällöin nauttia hyvällä omallatunnolla muutaman lasin skottilaista viskiä !
Komissio ei ole pitänyt tarpeellisena rajoittaa hyvin rajallista viskintuotantoon liittyvää vedenottoa .
Sallikaa minun nyt kommentoida joitakin asioita hieman yksityiskohtaisemmin .
Yhtenä tärkeimpänä tavoitteenamme on oltava rajoittaa vesiympäristöön päätyvien vaarallisten aineiden päästöjä .
Olen iloinen siitä , että parlamentin tarkistuksissa keskitytään siihen .
Komissio tukee täysin OSPAR : nn sopimuksessa mainittujen velvoitteiden sisällyttämistä tekstiin .
Meidän on kuitenkin pitäydyttävä niiden tarkassa sisällössä ja laajuudessa .
Kuten sanoin , OSPAR : ää koskevaa tavoitetta ja aikataulua voidaan pitää lähinnä poliittisena velvoitteena .
Oikeudellisesti sitovan aikataulun käyttöönotto olisi ristiriidassa tämän kanssa .
On kuitenkin varmistuttava siitä , että jäsenvaltiot ja yhteisö ryhtyvät toimiin , jotta nämä tavoitteet voitaisiin saavuttaa ja jotta ne noudattaisivat aikatauluja .
Pidän sen vuoksi myönteisinä tarkistuksia 6 , 10 , 14 , 24 , 58 , 60 ja 88 .
Komissio ei voi sen sijaan hyväksyä tarkistusta 19 , jossa esitetty vaarallisten aineiden määrittely eroaa OSPAR : n määrittelystä .
Komissio ehdottaa , että ottaisimme käyttöön selkeän aineiden luokittelua koskevan menettelyn ja sen vuoksi emme tarvitse mitään määritelmää .
Vaikka olenkin samaa mieltä tarkistusten 79 ja 106 sisällöstä , niissä mennään OSPAR : n velvoitteita pitemmälle , enkä voi sen vuoksi hyväksyä näitä tarkistuksia .
Komissio voi periaatteessa hyväksyä myös tarkistuksen 60 , jossa vaaditaan aikataulua komission ehdotukselle , joka koskee prioriteettiaineiden päästöjen rajoittamista .
Tarkistuksessa 59 otetaan käyttöön vaatimus prioriteettiaineluettelon säännöllisestä tarkistamisesta .
Se aiheuttaisi oikeudellista epävarmuutta luettelon statuksen osalta , emmekä voi en vuoksi hyväksyä sitä .
Emme voi hyväksyä tarkistuksissa 60 ja 93 ehdotettua vaatimusta sellaisten aineiden tavoiteluettelosta ja luettelosta , joista ei ole tarvittavia tietoja .
Tällaisten luettelojen oikeudellinen status olisi epäselvä , eivätkä ne sovi yhteen prioriteettiaineluettelon hyväksymismenettelyjen kanssa .
Haluan tässä yhteydessä korostaa , että OSPAR : n sopimus ei mitenkään muuta olemassa olevaa yhteisön lainsäädäntöä , joka liittyy maataloudessa syntyviin nitraatteihin .
Tämä puitedirektiivi ei sen vuoksi vaikuta nitraattidirektiiviin .
Arvostan sitä , että parlamentti osoittaa joustavuutta erittäin arkaluonteisessa ja vaikeassa kysymyksessä , joka liittyy vesipalvelujen kustannusten kattamiseen .
Voin koko sydämestäni tukea vaatimusta , jonka mukaan veden hinta pitäisi asettaa sellaiselle tasolle , joka tarjoaa käyttäjille riittävät kannustimet vesivarojen kestävään käyttämiseen .
Tuen myös vaatimusta , jonka mukaan jokaisen sektorin pitää osallistua riittävässä määrin omien kustannustensa kattamiseen .
Sen vuoksi voin osittain ja periaatteessa hyväksyä tarkistukset 43 - 46 sekä tarkistuksen 85 .
Olen sitä mieltä , että tarvitsemme oikeudellisesti sitovia vaatimuksia , jotta jokainen taloudellinen sektori kattaisi vesipalveluista aiheutuvat taloudelliset kustannukset .
Tämä muodostaa selkeän tavoitteen , jota voimme käyttää edistyksen mittaamisessa .
Sen vuoksi tuen tarkistuksen 105 yleislinjaa , joka on komission alkuperäisen ehdotuksen mukainen .
Tuen myös asteittaista kehitystä , jonka tavoitteena on ympäristö- ja luonnonvarakustannusten kattaminen .
Olemme tietoisia siitä , että veden ja vesipalvelujen hinta on monimutkainen kysymys ja että ympäristötavoitteiden lisäksi on huomioon otettava sosiaaliset ja taloudelliset tavoitteet .
Tämä ei kuitenkaan saa olla mikään tekosyy , jonka perusteella ryhtyisimme myöntämään tukea saastuttaville ja tehottomille taloudellisille sektoreille .
Komission tarkoituksena on antaa juuri tätä asiaa koskeva tiedonanto lähitulevaisuudessa .
Olen parlamentin kanssa samaa mieltä siitä , että yhteisessä kannassa esitettyä 16 vuoden toteuttamisajanjaksoa on lyhennettävä huomattavasti .
Sama koskee myös mahdollisuutta , jonka mukaan voisimme pidentää toteuttamisajanjaksoa vielä 18 vuodella .
Tarkistus 28 , joka merkitsee sitä , että kolmas jatkoaika poistetaan , on tärkeä askel oikeaan suuntaan .
Sen vuoksi voimme hyväksyä tämän ehdotuksen .
Muun muassa tarkistuksissa 24 ja 26 ehdotettu kymmenen vuoden ajanjakso on toisaalta liian lyhyt .
Mielestäni meidän on harkittava sitä , että ehdotuksen vaatimuksia koskevaan yleismääritelmään liitettäisiin selvä ja tiukka määräys siitä , että meidän on vältettävä huonontamasta tilannetta .
Ehdotukseen on kuuluttava myös tiukennettuja kriteerejä niiden määräaikojen tiukentamisesta , jotka koskevat voimakkaasti muutettuja tai keinotekoisia vesimuodostumia ja alhaisempien ympäristötavoitteiden määräämistä .
Tämä koskee tarkistuksia 6 , 24 , 25 , 27 , 30 , 31 , 32 , 33 , 34 , 78 , 80 , 102 ja 104 .
Nämä tarkistukset voidaan olennaisilta osiltaan hyväksyä ja aiomme tukea niitä , jotta kokonaisratkaisu voitaisiin saada aikaan .
Tarkistuksissa 27 ja 29 esitetyt vaatimukset , joiden mukaan komission on hyväksyttävä kaikki määräaikojen pidennysehdotukset , menevät liian pitkälle , joten emme voi hyväksyä niitä .
Toinen tärkeä asia on pohjavesien suojelu .
Jotta voisimme torjua lisääntyvän saastumisen , tarvitsemme lähtökohdan ja lopullisen tavoitteen .
Tarvitsemme myös tiukempia seurantatulosten tulkitsemiseen liittyviä kriteerejä .
Voimme sen vuoksi hyväksyä parlamentin tarkistuksien 25 ja 73 olennaisimmat osat .
Tarkistuksessa 72 annettu määritelmä on kuitenkin liian tiukka , eikä sitä voi soveltaa tähän tarkoitukseen .
Ehdottaisin , että tarkistus 92 sisällytettäisiin laajempaan ratkaisuun .
Tarkistuksessa 71 ei kiinnitetä huomiota vuodenaikojen vaihteluun ja pohjaveden tason vuosittaiseen muutokseen .
Emme sen vuoksi voi hyväksyä ehdotusta .
Komission mielestä on epärealistista ja turhaa , että määräämme standardeja , joiden avulla varmistetaan se , että mahdollisimman kevyt veden puhdistuskäsittely riittää pintaveden juomavesilaadun saavuttamiseen .
Jotta tällaista toimintaa voitaisiin edistää , mielestämme olisi parempi lisätä 11 artiklassa vaadittuja toimia .
Tässä ehdotuksessa vaaditun hyvän statuksen on taattava se , että hyvälaatuisen pintaveden vaatimus täyttyy .
Emme sen vuoksi voi hyväksyä tarkistuksen 41 tätä osaa .
Komissio arvostaa parlamentin panoksia , joiden avulla se pyrkii varmistamaan , että niin kutsuttu yhdistetty lähestymistapa saa keskeisen aseman .
Tarkistuksissa 22 ja 47 määritellään tämä lähestymistapa ja sen laajuus , minkä komissio voi periaatteessa hyväksyä .
Jotta saavuttaisimme parhaan mahdollisen oikeudellisen selvyyden ja suhteellisuuden , haluamme kuitenkin muuttaa tarkistuksen 47 muotoilua ja lisätä vähimmäissäännön .
Vedensiirtoja valvotaan jo nyt , mutta asian nimenomainen mainita tekee tekstistä selvemmän .
Sen vuoksi voimme hyväksyä tarkastuksen 49 ja 87 tämän kohdan .
Ei ole kuitenkaan välttämätöntä , että määräisimme ehdoksi sen , että meidän olisi jo pitänyt ryhtyä kaikkiin mahdollisiin toimiin kysynnän ohjaamiseksi .
Ehdotuksessa määrätään jo nyt , että vedenoton on tapahduttava vesipiirin ekologisten tarpeiden mukaan .
Emme voi sen vuoksi hyväksyä tarkistuksen 49 ja 87 tätä osaa .
Komissio hyväksyy tarkistuksen 76 , joka merkitsee sitä , että radioaktiiviset aineet nimenomaan otetaan mukaan ehdotukseen .
Yhteenvetona komissio voi hyväksyä täysin , kokonaan tai periaatteessa 72 tarkistusta .
Emme hyväksy seuraavia tarkistuksia : 1 , 4 , 9 , 11 , 13 , 15 , 19 , 23 , 39 , 40 , 51 , 59 , 61 , 64 , 66 , 70 , 71 , 71 , 72 , 74 , 77 , 79 , 81 , 83 , 87 , 89 , 90 , 91 , 95 , 97 , 98 , 100 , 101 , 103 , 106 ja 107 .
Lopuksi haluan sanoa , että pidän myönteisinä niitä ponnisteluja , joita parlamentti on tehnyt ratkaistakseen ne kysymykset , joista neuvosto on eri mieltä .
Asiassa on edistytty olennaisesti , ja keskustelujen rakentava sävy luo hyvän työilmapiirin jatkoneuvotteluja ajatellen .
Jäljellä on muutamia esteitä , mutta olen varma siitä , että sitä mukaa kuin lainsäädäntötyössä päästään eteenpäin saavutamme yhteisen tavoitteemme , joka tähtää sellaisen vesipolitiikan luomiseen , josta voimme olla ylpeitä .
Parlamentin tiukka kannanotto tukee merkittävästi kunnianhimoisen , eurooppalaisen vesipolitiikan luomista seuraavalle kolmelle vuosikymmenelle .
Haluaisin kuulla komission jäsenen näkemyksen tarkistuksesta 45 .
Se saattoi mennä minulta ohi hänen lukiessaan listaa läpi . .
( EN ) Hyväksyn sen .
Kiitos , arvoisa komission jäsen Wallström .
Keskustelu on päättynyt .
Äänestys toimitetaan huomenna klo 11.30 .
 
Ympäristöalan rahoitusväline ( Life ) Esityslistalla on seuraavana ympäristöasioiden , kansanterveyden ja kuluttajapolitiikan valiokunnan suositus toiseen käsittelyyn ( A4-0014 / 2000 ) neuvoston yhteisestä kannasta Euroopan parlamentin ja neuvoston asetuksen antamiseksi ympäristöalan rahoitusvälineestä ( LIFE ) ( 10233 / 2 / 1999 - C5-0224 / 1999 -1998 / 0336 ( COD ) ) ( Esittelijä : Lienemann ) .
Arvoisa puhemies , olemme käsitelleet tätä mietintöä jo ensimmäisessä käsittelyssä ja olin ymmärtävinäni valiokunnassa , että parlamentissa vallitsi asiasta laaja yksimielisyys .
LIFE on ainoa ympäristöalalle tarkoitettu suoran tuen rahoitusväline EU : n talousarviossa .
Täytyy kuitenkin todeta , että se ei vastaa toiveitamme , koska jo vuosien ajan sille on myönnetty liian vähän varoja .
Huolimatta LIFE-asetuksen uudistamisesta ja laajentamisesta , siirryttäessä sen toiseen vaiheeseen määrärahat ovat pysyneet ennallaan .
Ja nyt huomaamme , miten yhä useammin alueet , eri alojen toimijat , yritykset ja yhdistykset jättävät erittäin hyvätasoisia LIFE-LUONTO- ja LIFE-YMPÄRISTÖ-hankkeita kesken .
Vaikka asiantuntijakomiteoiden teknisen tutkimuksen jälkeen kaikki ovat yhtä mieltä siitä , että nämä hankkeet ansaitsisivat Euroopan unionin tuen , me emme pysty rahoittamaan niitä määrärahojen puutteen vuoksi .
On muistettava , että LIFEn määrärahojen käyttöaste on erityisen korkea yhteisön talousarviossa .
Tässä meillä on siis selvästi väline , joka soveltuu hyvin haluamiimme menettelytapoihin .
Korostaisin erityisesti LIFE-LUONTO-rahoitusvälinettä .
Tiedämme hyvin , että Euroopan unionissa monien direktiivien osalta , kuten elinympäristö- ja muuttolintudirektiivien kohdalla , on soveltamisvaikeuksia .
Meidän tulisi voida LIFE-LUONTO-rahoitusvälineen avulla lisätä sellaisia toteuttamiskelpoisia ja hyvin perusteltuja menettelytapoja , joiden avulla voimme panna täytäntöön näiden direktiivien tavoitteet .
Määrärahojen puutteen vuoksi menetämme tämän mahdollisuuden ja annamme sellaisen kuvan , että Euroopan yhteisön direktiivit eivät ole järkeviä eivätkä toteuttamiskelpoisia .
Niinpä tämän päivän keskusteluissa on keskitytty kahteen tärkeään aiheeseen : ensiksikin komitologiaan , kokouksemme ikuiseen keskustelunaiheeseen .
Parlamenttimme on halunnut toteutettavan politiikkoja , joiden tuloksena on pikemminkin hallintokomiteoita ja neuvoa-antavia komiteoita , jotka antavat komissiolle tiettyä joustavuutta ja jotka eivät anna helposti neuvostolle mahdollisuutta jarruttaa ja asettaa edelle hallitusten välistä filosofiaa verrattuna yhteisöfilosofiaan , jota me täällä Euroopan parlamentissa vaalimme .
Komitologiasta keskustellaan yleensä aina Euroopan unionin rahoitusohjelmien ja rahoitusvälineiden yhteydessä .
Minusta vaikuttaa siltä - ja myös saamiemme tietolähteiden mukaan - , että mielipiteiden lähentyminen komitologiasta on helpompi saavuttaa kuin talousarviosta .
Muistelen , että parlamenttimme on pyytänyt 850 miljoonan ecun suuruista määrärahaa , mikä ei ole paljon yhteisön talousarviossa , ja että tämänhetkinen ehdotus määrärahasta on 613 miljoonaa ecua .
Joka tapauksessa olisi suotavaa , että edes LIFEN täytäntöönpanon loppuajalla unioni reagoisi myöntävästi ympäristöasioiden hyväksi .
Lopuksi haluaisin puhua toimielintemme toimintatavasta .
Nykyään kuulen sanottavan : " Meidän tulee ehdottomasti päästä nopeasti ratkaisuun .
Eli teidän , siis parlamentin , tulisi vähentää vaatimuksianne , erityisesti taloudellisia vaatimuksianne . "
Mutta jos emme pikaisesti yhteispäätösmenettelyn yhteydessä vahvista LIFE-asetusta , sen toteuttaminen vuonna 2000 myöhästyy , ja lisäksi kansalaisjärjestöt ja alan toimijat odottavat määrärahoja .
Muistuttaisin vielä , että neuvostolta kuluu hyvin pitkä aika oman kantansa päättämiseen , ja se tekee ehdotuksensa vasta kuukausien päästä määräpäivästä .
Meillä on lain mukaan 4 kuukautta aikaa , mistä me pidämme kiinni .
Ja myöhemmin meille sanotaan : " Hetkinen , olkaapa nyt järkeviä ja hyväksykää kantamme , sillä yhteispäätösmenettelyn yhteydessä ei ole aikaa keskusteluun . "
Luulen , että vaikka parlamenttimme protestoi usein tätä toimintatapaa vastaan , se ei syytä erityisesti ketään neuvostossa , enkä todellakaan haluaisi , että puheenjohtajavaltio Portugali tuntisi tästä syyllisyyttä , sillä tosiasiassa neuvoston tapa pitkittää asioita on jo ikään kuin traditio .
Haluaisin kuitenkin korostaa talousarvion tärkeyttä ympäristöasioiden yhteydessä .
Korostaisin myös sitä , että parlamentti ei voi antaa periksi kiristykselle , sillä silloin parlamentin olisi pakko olla ainoa , joka tekisi jotain asian hyväksi .
Toivon siis , ensinnäkin , että sovittelumenettelyn yhteydessä kollegamme tukevat meitä - äänet yleensä lähentyvätkin toisiaan tässä suhteessa - , ja myös sitä , että komissio ja neuvosto kuuntelevat meitä ja että tulemme kukin hieman toisiamme vastaan .
Arvoisa puhemies , hyvät parlamentin jäsenet , on totta , että olemme avoimesti eri mieltä eräistä neuvoston ja komission tekemistä valinnoista .
Siihen minulla on tilaisuus palata myöhemmin .
Mutta tässäkin pätee sama , juuri äsken mainittu tosiseikka , että tämä asetus on parempi kuin LIFE I - ja LIFE II -vaiheita koskevat asetukset .
Ensinnäkin siksi , että perusehdotus antoi LIFE-rahoitusvälineelle enemmän kurinalaisuutta , avoimuutta ja järkevyyttä .
Toiseksi siksi , että yhteinen kanta liittää yhteen eräitä oleellisia , Euroopan parlamentin ensimmäisessä käsittelyssä puolustamia näkökohtia , toisin sanoen siinä määritellään työllisyyden edistäminen arvioinnin osatekijäksi ehdolle asetettavia kohteita valittaessa , samoin kuin tuotteiden kokonaisvaikutus niiden tuotannosta alkaen niiden kierrätykseen ja hävittämiseen saakka määritellään yhdeksi LIFE-YMPÄRISTÖ -rahoitusvälineelle asetettavaksi tavoitteeksi .
Kolmanneksi pidämme erittäin myönteisenä sitä tosiseikkaa , että yhteinen kanta on ensimmäisen kerran ottanut rannikkoalueiden hyödyntämisen ja alueelliset järjestelyt yhdeksi LIFE-YMPÄRISTÖ -rahoitusvälineen etusijalle nostettavista tekijöistä .
Arvoisa puhemies ja hyvät parlamentin jäsenet , kuitenkin kaikista näistä hyvistä puolista huolimatta LIFE III -rahoitusvälinettä koskeva asetus epäonnistuu asiassa , joka ilmeisesti on kaikkein tärkein rahoitusvälineen tehokkuudelle : talousarviossa .
Kun komissio ja neuvosto ovat sinnikkäästi pysyneet kaudelle 2000-2004 ehdottamassaan 613 miljoonan euron viitemäärärahassa ja tyrmänneet Euroopan parlamentin ehdottaman 850 miljoonan euron summan , he ovat nyt tekemässä päätöstä , joka ymmärtääksemme ei pohjaudu samoihin järkevyyden ja oikeudenmukaisuuden perusteisiin , jotka syystäkin otettiin käyttöön muissa LIFE III -rahoitusvälineeseen liittyvissä toimissa .
Omasta puolestamme haluamme kertoa komissiolle ja neuvostolle , että emme luovu aikeestamme antaa LIFE-rahoitusvälineelle sellaista talousarviota , jonka se ansaitsee ja jolla parhaiten taataan tällaiselle välineelle asetetut ympäristötulokset .
Perustelemme valintaamme neljällä hyvin yksinkertaisella väitteellä .
Ensinnäkin LIFE on Euroopan unionin ainoa ympäristöpolitiikan edistämiseen tarkoitettu suoran rahoituksen väline .
Muita ei ole .
Toiseksi LIFE on hyviä tuloksia aikaan saanut väline , se on tehnyt mahdolliseksi uutta luovien menetelmien ja tekniikoiden kehittämisen ja sen suoritussuhde on erinomainen .
Kolmanneksi LIFE-rahoitusvälineen talousarviota on reaaliarvoissa laskien vähennetty eikä se ole pysynyt kysynnän suunnattoman dynaamisuuden ja luovuuden tasolla .
Neljänneksi parlamentti on LIFE-rahoitusvälineelle aluksi antamansa arvostuksen vuoksi kirjannut sen vuosittaiseen talousarvioon kasvavia määrärahoja , minkä vuoksi neuvoston ja komission ajaman ehdotuksen hyväksyminen merkitsisi tämän suuntauksen kääntämistä päinvastaiseksi , vastoin suostumustamme .
Emme ole kuitenkaan huolestuneita pelkästään talousarviota koskevasta kysymyksestä .
Ilmaston muutokset ja vesipolitiikka ovat Euroopan kansalaisia kovasti huolestuttavia asioita , jotka ovat saaneet osakseen suurta huomiota myös tässä edustuslaitoksessa .
Sen vuoksi meille on ratkaisevaa saada hyväksytyksi tarkistuksemme 5 ja 6 , joilla pyritään määrittelemään pohja- ja pintavesien kestävä hallinta sekä kasvihuoneilmiötä aiheuttavien kaasupäästöjen vähentäminen LIFE-YMPÄRISTÖ -rahoitusvälineen tavoitteiksi .
Lopuksi haluan kiittää parlamentin jäsen Lienemannia mietinnöstä ; samalla käytän hyväkseni tilaisuutta sanoa hänelle , että äänestämme hänen komitologiaa koskevien tarkistustensa puolesta , sillä vaikka mielestämme olisikin ollut parempi - kuten selvästi kävi ilmi ympäristöasioita käsittelevässä valiokunnassa - että LIFE-rahoitusvälineen seurannan olisi toteuttanut neuvoa-antava komitea , emme halua olla mukana edistämässä neuvoston paljon huonompaa ehdotusta .
Arvoisa puhemies , arvoisa komission jäsen , te painostatte oikeutetusti niitä jäsenvaltioita , jotka eivät ole panneet täytäntöön elinympäristöjen ja villieläinten ja luonnonkasvien suojelua koskevaa direktiiviä , myös jäsenvaltiota , josta minä olen kotoisin .
Oikeutetusti , koska nämä oikeudet koskevat luonnollisia elintilojamme ja koska meidän on lopultakin toteutettava nämä Natura 2000 -alueet .
Kun se tapahtuu , tarvitsemme tietysti valtavasti LIFE-LUONTO-määrärahoja , koska meidän on tietysti rahoitettava säilyttämistoimia näillä alueilla , jotka varataan sitten lopullisesti , ja tämä tilanteessa , jossa emme kykene edes vakauttamaan sitä , minkä saimme aikaan LIFE I : llä ja II : lla .
Koska tilanne on sellainen , että elinympäristöjen ja villien eläinten ja kasvien suojelemiseen varattavat alueet on nyt toteutettava mahtikäskyllä , LIFE-määrärahoja tarvitaan myös selvästi lisää .
Käännyn tässä yhteydessä myös neuvoston puoleen : neuvosto on maailmanmestari päättämään nimenomaan ulkopolitiikan alalla sellaisista menoista , jotka meidän on sitten jotenkin rahoitettava talousarviostamme .
Mainitsen vain Bosnian avun me supistamme sen vuoksi nyt menoja kaikilla mahdollisilla aloilla .
Nyt neuvosto kuitenkin kieltäytyy lisäämästä Life-talousarvion pitkän aikavälin menoja koko talousarvion kannalta naurettavan pienillä summilla alalla , jossa on sentään kyse kestävästä kehityksestä .
En voi millään ymmärtää sitä ja pyydän painokkaasti kaikkia kollegoja tukemaan kollega Lienemannin tarkistusehdotusta määrärahojen korottamisesta 850 miljoonaan euroon .
Arvoisa puhemies , arvoisat kollegat , LIFE on Euroopan unionin tärkein ja itse asiassa ainoa rahoitusväline , joka on tarkoitettu yksinomaan ympäristöä varten .
Sen tulisi siis vastata toiveitamme , mikä tietysti tulee maksamaan .
Tärkein asia keskusteluissa neuvoston kanssa tulee olemaan LIFE III : lle myönnettävä määräraha .
Yhteisen kannan mukaan määrärahan suuruus kaudelle 2000-2004 on 613 miljoonaa euroa , mikä ei kuitenkaan riitä .
Liberaaliryhmän mukaan määräraha tulisi nostaa 850 miljoonaan euroon .
Kannatamme siis Lienemannin tarkistusehdotusta , jossa todetaan , ettei LIFElle myönnetty määräraha ole noussut sitten unionin viimeisimmän laajentumisen , puhumattakaan vielä seuraavasta laajentumisesta .
Emme ole pyytämässä rahavuorta mihinkään turhiin kuluihin .
Päinvastoin , varat eivät edes riitä kattamaan kaikkia tarpeita .
Sanoisin , että Euroopan rakennepolitiikkaan menevien määrärahojen rinnalla pyytämämme summa on pisara meressä .
Ympäristöasioille lohkeaa vain pieni osa unionin talousarviosta , vaikka ympäristöasioihin panostaminen olisi ennen kaikkea sijoitus .
Se olisi sijoitus tietysti luonnonvaroihin , mutta myös työllisyyteen , sillä on osoittautunut , että aktiivinen ympäristöpolitiikka luo uusia työpaikkoja .
Esimerkkinä tästä on LIFE-ohjelman suuri menestys : kansalaisjärjestöt , yritykset , paikalliset viranomaiset ja kolmannet maat ovat ottaneet LIFEn hyvin vastaan .
Melkein kolmasosa saaduista 8500 hakemuksesta täytti vaaditut edellytykset , ja noin 1300 hanketta on rahoitettu vuosina 1992-1998 .
Tämän menestyksen tien parlamentti haluaisi vakiinnuttaa .
Tämän vuoksi kannatamme myös tarkistusta 14 , jossa hahmotellaan LIFE IV : ta .
Ympäristöasioissa ei voida pihistää rahoituksesta eikä tavoitteista pitkällä aikavälillä , muuten tulevien sukupolvien tulevaisuus turmeltuu .
Arvoisa puhemies , arvoisa komission jäsen , aion vain toistaa sen , mitä kollegani ovat sanoneet , ja olen sitä mieltä , että mielipidettämme LIFE -rahoitusvälineestä täytyy toistuvasti korostaa neuvostolle .
Toteaisin siis saman asian , jota myös erittäin hyvin puhunut esittelijä käsitteli : LIFE on Euroopan unionin ainoa ympäristöalan politiikan perustamiseen ja toteuttamiseen tarkoitettu rahoitusväline .
Tämä rahoitusväline on oleellisen tärkeä , sillä se innostaa jäsenvaltioita jatkamaan ja laajentamaan hyvin innovatiivisia hankkeita luonnon ja ympäristön hyväksi .
Sitä paitsi tämä rahoitusväline on tarkoitettu kaikkien käyttöön , sitä voivat hyödyntää niin valtion organisaatiot kuin kansalaisjärjestötkin .
Tämän vuoksi pyytäisin teitä , hyvät kollegat , ettette äänestäisi niiden tarkistusehdotusten puolesta , jotka eivät ole LIFEn hengen mukaisia .
LIFE on Euroopan kansalaisten käytettävissä , ja se edistää yleiseen etuun liittyviä toimia itse asiassa juuri yhdistysten kautta .
Useat miljoonat , todellakin miljoonat , kansalaisjärjestöjen jäsenet näkevät LIFEssa unionin halun luoda kunnianhimoinen toimintasuunnitelma luonnon säilyttämiseksi .
LIFE on myös tärkein väline Natura 2000 -verkossa , johon jäsenvaltiot ovat panostaneet yhteisön luonnonvaraisen ja uhanalaisen kasviston ja eläimistön sekä niiden elinympäristön suojelua koskevan direktiivin sekä muuttolintudirektiivin mukaisesti .
LIFE mahdollistaa valtioidemme biologisesti tärkeiden alueiden suojelun toteuttamisen .
Haluaisin sanoa niille , jotka panettelevat tätä politiikkaa omissa valtioissaan , että heillä on vastuu Euroopan luonnonsuojelupolitiikan jarruttamisesta .
Se on valitettavaa , sillä jokainen tässä istuntosalissa tietää , että LIFE ei pysty toteuttamaan kaikkia jäsenvaltioiden ehdottamia hankkeita , joista monet on jouduttu hylkäämään rahoitusongelmien vuoksi .
Emme saa unohtaa , että LIFE-rahoitusvälineen osuus unionin talousarviosta on nykyään vain 100 miljoonaa euroa vuosittain , mikä on tuskin yhtä promillea .
Muistutuksesi sanoisin , että maatalous , jonka vaikutukset ympäristöön ovat tosiasiallisia , vie talousarviosta - kuten kaikki tiedämme - 37 miljardia euroa .
Näin ollen ryhmämme mielestä on elintärkeää korottaa LIFE-rahoitusvälineen rahoitusmäärärahaa .
Ryhmämme kannattaa varauksetta Lienemannin ehdotusta korottaa rahoitusmääräraha 850 miljoonaan euroon , sillä tiedämme - ja mielestäni tämä tulee mainita - , että kansalaisten odotukset ympäristöasioissa ovat korkealla .
Neuvoston tekemä sovintoratkaisu LIFEn talousarviosta on liian varovainen , ja sitä on mahdoton hyväksyä , sillä poikkeuksellisen monia LIFE-hankkeita on pantu täytäntöön , joten ne ovat osoittaneet kykynsä saada aikaan uusia ympäristönsuojelutoimia .
Nämä ovat ehdottomasti ensimmäisiä kestävää kehitystä edistäviä hankkeita .
Arvoisa puhemies , Euroopan unionin ympäristöohjelma , jolle on myönnetty merkittävät 613 miljoonan euron suuruiset varat , herättää kysymyksiä julkisten varojen käytöstä .
Näin tärkeän rahoitusvälineen tulisi olla avoin ja tehokas , mutta näin ei ole seuraavista syistä : huonosti määritellyt valintakriteerit , arveluttavat ja hajanaiset toimenpiteet , julkistamattomat lopputulokset ja arviointipolitiikan puuttuminen .
Ehdotamme asetuksen muutosta seuraavalla tavalla : ensimmäiseksi , LIFE-rahoituksen avulla toteutetut hankinnat tulisi varata yksinomaan julkisten elinten käyttöön sillä edellytyksellä , että näiden elinten hallinto luovutetaan tarjouskilpailun perusteella luonnonsuojeluun valtuutetuille yhdistyksille .
Kyse on hankintojen pysyvyydestä , sillä yksityiset yhdistykset voivat lopettaa toimintansa tai myydä hankinnat eteenpäin .
On eettisesti tyrmistyttävää ja oikeudellisesti kyseenalaista , että julkiset varat käytetään sataprosenttisesti yksityismaaomaisuuden muodostamiseen , vaikka toimittaisiinkin ympäristönsuojelun nimissä .
Toiseksi , LIFEn varojen jakamis- ja sopivuuskriteerit olisi määriteltävä siten , että vältyttäisiin kaikelta suosimiselta ja syrjinnältä .
Kolmanneksi , kyseessä olevien osapuolten ja yhteisöjen tulisi jo etukäteen toimia kiinteässä yhteistyössä .
Esimerkiksi Ranskan Grand-Lieussa LIFE-LUONTO-rahoitusväline , joka toteutettiin ilman minkäänlaista yhteisymmärrystä , aiheutti todellisen luonnonkatastrofin , maan kuivumisen .
Hanke tehtiin välittämättä Ranskan vesilaista , ja se aiheutti Acheneu-joen alapuolen liejuuntumisen sekä kalojen kutupaikkojen ja kosteikkojen tuhoutumisen , eikä tämä ole vielä edes pahinta .
Asia yritettiin korjata siirtämällä lieju kolmen kilometrin alueelta , mikä maksoi kuusi miljoonaa frangia .
Seuraukset olivat ennustettavissa kaikkien asianomaisten keskuudessa .
Tuloksena oli riita-asia ja tuhojen korjaaminen , mikä maksoi enemmän kuin hanke .
Tämän haluamme välttää .
Neljänneksi , seurantakomiteaan pitäisi kuulua parlamentin jäseniä ja vähintään yksi kunkin poliittisen ryhmän edustaja .
Mikä olisikaan oikeutetumpaa kuin se , että edustajat pystyisivät valvomaan hyväksymiensä määrärahojen käyttöä .
Viidenneksi , joka vuosi olisi julkaistava LIFE-hankkeiden tieteellinen , tekninen ja taloudellinen lopputulos .
Kuudenneksi , hankkeista täytyisi tehdä säännöllisesti kunnon arviointi .
Seitsemänneksi , pitäisi sallia näiden varojen käyttö ympäristökatastrofeissa , esimerkiksi myrskyn tuhoamien alueiden metsityksessä , öljykatastrofin jälkipuhdistuksessa ja niin edelleen .
Arvoisa esittelijä , arvoisa puhemies , tässä tämä konkreettinen , järkevä ja helposti toteutettava ehdotus , joka vähentää paikallisia ristiriitoja ja jossa julkisia varoja käytetään oikein .
Ehdotamme siis 40 prosentin korotusta LIFEn talousarvion määrärahoihin .
Arvoisa puhemies , arvoisa komission jäsen , hyvät parlamentin jäsenet , haluan ensiksi onnitella Lienemannia raportista , jonka hän on tehnyt , haluan onnitella myös komissiota - miksipä ei - koska tämä raportti , tämä kanta , parantaa yleisesti ottaen voimassa olevia tekstejä .
Lisäksi siinä on niitä hyväksyttävämpi systemaattisuus ja se on selkeämpi ja avoimempi .
Haluan myös onnitella komissiota , sillä LIFE-ohjelman arviointi , valvonta ja noudattaminen takaavat projektien oikeudenmukaisen valinnan ja toteuttamisen .
On kuitenkin asioita , joita haluaisin korostaa .
Ensimmäiseksi ohjelman jatkuvuus , jota en periaatteessa kyseenalaista .
Ja toiseksi sille osoitettu rahoitus .
Valitettavasti vain 7,2 prosenttia haetuista projekteista saa rahoitusta .
Haetuista 1 919 miljoonasta eurosta vain 784 miljoonaa euroa on myönnetty .
Ja nyt rahoitusta koskevassa selvityksessä ainoastaan 613 miljoonaa euroa on varattu entistä suuremmalle määrälle maita ja hakijoita .
Parlamentti on jo ehdottanut 850 miljoonaa euroa , mutta selvityksessä toistetaan ensimmäinen ehdotus , 613 euroa .
Arvoisa komission jäsen , ympäristöä koskevat velvoitteet kasvavat kaikilla aloilla ja ainoa pelkästään ympäristöä varten tarkoitettu rahoitusväline pienenee .
Eikö se ole ristiriitaista ?
Emmekö vaadi toisilta sellaista , mitä itse emme ole valmiita antamaan ?
Miksi me kaikki puhumme paljon ympäristöstä , mutta emme ole valmiita jakamaan kustannuksia , vaan haluamme , että kustannukset maksavat ja ympäristöä ylläpitävät ne , jotka aina ennenkin ovat maksaneet , siis ne , jotka asuvat tuolla alueella koko ajan ?
Arvoisa komission jäsen , olkaamme johdonmukaisia .
Ympäristön , josta me kaikki nautimme , hoitoon tarvittavien kustannusten täytyy olla kaikkien vastuulla , ja Life-ohjelma on ainoa rahoitusväline , joka on tarkoitettu yksinomaan ympäristöä varten ja jonka projektit ovat yleensä olleet tehokkaita .
Arvoisa puhemies , vuodesta 1992 yhteisön käytössä ollut LIFE-tuki on ensiarvoisen tärkeä työkalu , jolla tuetaan ja kehitetään ympäristöpolitiikkaa sekä yhteisön sisällä että alueellisesti yhdessä kolmansien maiden kanssa .
Tämän rahoitusvälineen kolmannessa vaiheessa ympäristötoimien tehokkuutta pyritään lisäämään kahdeksalta viime vuodelta saatujen kokemusten pohjalta .
Rahoitustuki toimille , joiden avulla pannaan täytäntöön , joilla mukautetaan ja kehitetään yhteisön ympäristöpolitiikkaa sekä liitetään ympäristöpolitiikka osaksi muita politiikkoja , samoin kuin kestävän kehityksen edistäminen , ovat käsiteltävänä olevan asetuksen keskeisiä tekijöitä .
LIFE-LUONTO-tuessa , jonka päätarkoitus on Nature-2000 verkon toteuttaminen , on tärkeää , että otetaan käyttöön monikansallinen lähestymistapa laadittaessa suunnitelmia kansainvälisistä hankkeista ja toimista , jotta vältettäisiin alueiden sirpaloituminen ja vahvistettaisiin luonnon monimuotoisuuden suojelua .
Ympäristöpolitiikan sisällyttäminen muihin politiikkoihin kuuluu selvästi toiseen teemaan , LIFE-YMPÄRISTöön , joka koskee enemmän teollisuuden , pk-yritysten ja paikallishallinnon järjestöjen esittelyhankkeita .
Mitä tulee LIFE-tuen rahoitukseen viiden seuraavan vuoden aikana , kannatan ehdottomasti sen lisäämistä 613 miljoonasta eurosta 850 euroon , kuten esittelijä Lienemann ehdotti .
Jos ympäristönsuojelutavoitteen edellyttämiä välttämättömiä rahoitusvälineitä ei turvata , sekä viime vuosina toteutunut ympäristön merkityksen vahvistuminen että ympäristönäkökohtien sisällyttäminen muihin politiikkoihin jäävät vaille sisältöä .
Lisäksi emme voi olla piittaamatta kasvavista haasteista unionin ympärillä ja jäsenehdokasvaltioiden vaikeiden ympäristönsuojeluongelmien hoitamisesta .
Arvoisa puhemies , hyvän opetuksen antaa viime päivien saasteonnettomuus Tonavan sivujoen ja Tonavan alueilla .
Olen näin ollen sitä mieltä , että ympäristötoimien tukeminen LIFE-rahoitusvälineen avulla turvaa yhteisön ympäristöpolitiikan edistymisen ja auttaa merkittävällä tavalla yhteisöä täyttämään velvollisuutensa korkean suojelutason ja ympäristön parantamisen takaamiseksi .
Arvoisa puhemies , haluaisin aivan ensiksi onnitella kollega Lienemannia siitä hienovaraisuudesta , jota hän osoitti ympäristöä kohtaan kahdessa tänä iltana keskustellussa mietinnössä .
Kaksi minuuttia eivät varmasti riitä näin tärkeän aiheen käsittelemiseksi .
Niinpä esitän ainoastaan vetoomuksen komission jäsenelle , jotta hän ottaisi hoidettavakseen näin merkittävän kysymyksen .
Olen ollut viisi vuotta vastuuhenkilö erään toisen toimielimen alaisessa ympäristövaliokunnassa , jolla ei varmastikaan ole niin laajaa näkemystä asioista kuin parlamentilla , koska se toimii alueellisella tasolla .
Ympäristöä koskeva tilanne vaikuttaa erittäin vakavalta .
Kuten minua ennen puhuneet kollegat jo tekivät , haluaisin minäkin vielä kerran kiinnittää huomiota taloudelliseen ongelmaan sekä projektien rahoitusta koskevaan ongelmaan , projektien , joiden kaikkien pitäisi saada julkinen luonne .
Rahoitukset : arvoisa komission jäsen , 613 miljoonaa euroa on riittämätön määrä .
Myös 850 miljoona euroa on riittämätön määrä .
Viime elokuun lopussa osallistuin ympäristövaliokunnan kokoukseen , jossa vihjailtiin jopa 2 miljoonasta eurosta , eli 4 000 miljardista Italian liirasta tupakanpolton aiheuttamien ongelmien poistamiseksi tai ainakin niiden vähentämiseksi .
Ympäristö muodostaa kuitenkin paljon vakavamman ongelman kuin tupakanpoltto .
Vakuutan teille , arvoisa komission jäsen , että 850 miljoonaa euroa - edellyttäen että sellaisesta rahoituksesta onnistutaan todella sopimaan - ei ole käytännön toimissa riittävä määrä minkäänlaisen projektin eteenpäin viemiseksi .
Monilla alueilla on toteutettu puistoja , jotka muodostavat olennaisen tekijän LIFE-ohjelmassa .
Mutta vähäisin , ilman selkeitä suunnitelmia olevin rahoitusvaroin toteutetut puistot ovat tehottomia ja hyödyttömiä .
Tästä syystä pyydän parlamenttia ja komissiota kiinnittämään erityistä huomiota tähän kysymykseen . .
( SV ) Arvoisa puhemies , arvoisat parlamentin jäsenet , vuoden 1999 alusta lähtien on käyty toimielinten välistä keskustelua ympäristöalan rahoitusvälineen , Lifen , kolmatta vaihetta koskevasta asetuksesta .
Haluan jälleen kerran kiittää ympäristöasioiden valiokuntaa ja esittelijä Lienemannia siitä hyvästä ja rakentavasta yhteistyöstä , jota olemme tehneet tämän asian parissa .
Sen tuloksena voin vahvistaa , että komissio hyväksyy kokonaan tai periaatteessa 9 ympäristöasioiden valiokunnan hyväksymistä 14 tarkistuksesta .
Komissio pitää myönteisinä erityisesti tarkistuksia 1 , 2 , 7 , 8 , 9 , 10 , 11 ja 13 , joissa käsitellään komiteamenettelyjä .
Parlamentti on näissä tapauksissa ottanut täysin huomioon ne väitteet , joita komissio esitti yhteistä kantaa vastaan .
Komissio voi periaatteessa hyväksyä myös tarkistuksen 4 , jonka paikkaa tekstissä on kuitenkin muutettava .
Tarkistusten 5 ja 6 osalta haluan korostaa , että LIFE käsittää suurelta osin pohja- ja pintavesien kestävään hallintaan liittyvät hankkeet sekä ilmaston kannalta keskeisten , kasvihuoneilmiötä lisäävien ilmansaasteiden vähentämiseen liittyvät projektit .
Komissio on kuitenkin sitä mieltä , että näiden asioiden mainitseminen erillään on vastoin alkuperäistä päätöstä , jonka mukaan ehdotuksessa pitäisi keskittyä vain joihinkin ensisijaisiin asioihin .
Vaarana on myös , että asiat saattavat mennä päällekkäin muiden yhteisön ohjelmien , esimerkiksi tutkimusta , kehitystä ja esittelyä koskevan puiteohjelman kanssa .
Tämän ohjelman keskeisimmät toimet - veden laatu , tulevaisuuden kaupunki ja innovatiiviset tuotteet ja prosessit - kattavat osittain samat kysymykset .
Olen iloinen siitä luottamuksesta , jota ympäristöasioiden valiokunta on osoittanut budjettikysymyksen osalta .
Tarkistuksessa 12 vaadittu talousarvio on yhteisessä kannassa mainittua talousarviota suurempi .
Olen myös vakuuttunut siitä , että LIFElla on suuria mahdollisuuksia .
Tämän rahoitusvälineen avulla hyvien hankkeiden rahoitukseen olisi mahdollista myöntää suurempia summia kuin ehdotetussa talousarviossa on ilmoitettu .
Tarkistuksessa 12 ehdotettu määrä ei kuitenkaan vastaa sitä budjettisuunnitelmaa , josta Agenda 2000 -ohjelman perusteella päätettiin .
Sallikaa minun myös lisätä , että jos talousarvioon tehdään lisäys , on itsestään selvää , että ympäristöasioista vastaavalta pääosastolta vaaditaan enemmän , koska hankkeiden määrä kasvaa .
Huomiota on kiinnitettävä muihinkin ohjelmiin , joissa päätöksiä tehdään yhteispäätösmenettelyllä .
Komissio pitää tässä vaiheessa kiinni siitä summasta , josta yhteisessä kannassa päätettiin .
Tarkistuksen 3 osalta , jota emme hyväksyneet ensimmäisen käsittelyn yhteydessä , haluan korostaa , että jokaisella ohjelmalla on omat tavoitteensa , tukeen oikeuttavat kustannuksensa ja tuen hakemista koskevat sääntönsä .
Sen vuoksi on turhaa ja usein mahdotonta siirtää LIFEn piiriin kuuluvia hankkeita suoraan jonkin muun välineen piiriin .
Jos jokaisen hankkeen yhteydessä tutkittaisiin muitakin rahoituslähteitä , tarvitsisimme lisäksi enemmän voimavaroja kuin nykyään on mahdollista saada .
Komissio joutuu nykyään pohtimaan tarkasti sitä , millaisia voimavaroja mikäkin toiminta vaatii , ja tämä on eräs esimerkki epäolennaisesta , mutta voimavaroja vaativasta toiminnasta , jota meidän on vältettävä .
Komissio ei voi myöskään hyväksyä tarkistusta 14 , joka on ristiriidassa komission aloiteoikeuden kanssa .
Määräaikaa koskevan keskustelun osalta haluan sanoa , että meidän on siirrettävä eteenpäin yhteisessä kannassa mainittua LIFEn toteuttamiseen liittyvää määräaikaa , 31. maaliskuuta 2000 .
Päivämäärästä päätetään heti sen jälkeen , kun tämä asetus on hyväksytty .
Lopuksi haluan toistaa , että olen vakuuttunut siitä , että LIFEsta muodostuu tehokas väline , jonka avulla voimme tukea yhteisön ympäristöpolitiikan kehittämistä ja toteuttamista .
Parlamentti on tehnyt paljon työtä tämän välineen parantamiseksi .
Olen vakuuttunut siitä , että tekin toivotte , että asetus hyväksyttäisiin mahdollisimman pian , erityisesti sen vuoksi , että odotukset ovat suuret jäsenvaltioiden lisäksi muissakin valtioissa sekä erityisesti hakijavaltioissa , jotka saavat nyt mahdollisuuden osallistua LIFEen .
Kiitos , arvoisa komission jäsen Wallström .
Keskustelu on päättynyt .
Äänestys toimitetaan huomenna klo 11.30 .
 
Sosiaalisen suojelun uudistaminen Esityslistalla on seuraavana Anderssonin laatima työllisyys- ja sosiaalivaliokunnan mietintö ( A5-0033 / 2000 ) komission tiedonannosta : Yhteinen strategia sosiaalisen suojelun uudistamiseksi ( KOM ( 1999 ) 347 - C5-0253 / 1999 - 1999 / 2182 ( COS ) ) . .
( SV ) Arvoisa puhemies , kysymys sosiaalisen suojelun järjestelmistä on tärkeä asia .
Se on EU : n yhteistyön luonnollinen tulos .
Yhteistyö raha-asioissa on johtanut makrotaloudelliseen yhteistyöhön ja työllisyyspolitiikkaa koskevaan yhteistyöhön .
Seuraava luonnollinen askel on yhteistyön ulottaminen myös sosiaalisen suojelun järjestelmiin .
Nämä alueet ovat sidoksissa toisiinsa .
Taloudellinen vakaus on kasvun perusta ja se voi johtaa korkeaan työllisyyteen .
Se antaa myös mahdollisuuden hyvinvoinnin kehittämiseen .
Päinvastainen suhde on kuitenkin myös voimassa : hyvä sosiaaliturvapolitiikka voi johtaa korkeaan työllisyyteen ja kasvun lisääntymiseen .
Sosiaalinen suojelu on toisin sanoen tuotannontekijä .
EU : ssa käytössä olevissa sosiaalisen suojelun järjestelmissä on eroja .
Tämä johtuu suurimmaksi osaksi historiallisista tekijöistä .
Nyt olemme kuitenkin tiettyjen yhteisten haasteiden edessä .
Kyse on esimerkiksi väestön ikärakenteen muuttumisesta , josta ei käy ilmi pelkästään se , että vanhusten määrä kasvaa , vaan myös se , että vastasyntyneiden määrä laskee .
Myös työmarkkinat muuttuvat .
Naiset hakeutuvat entistä enemmän työmarkkinoille .
Tekninen kehitys tarjoaa toisen haasteen .
Nämä haasteet meidän on kohdattava yhdessä .
Komission tiedonannossa suositellaan kokemusten vaihdon lisäämistä , korkean tason työryhmän perustamista ja vertailuanalyysin tekemistä .
Lisäksi sosiaalista suojelua koskeva kertomus on annettava vuosittain ja sitä on tarkasteltava yhdessä työllisyyttä koskevan kertomuksen kanssa .
Nämä asiat ovat hyviä mutta eivät riittäviä .
Ehdotamme Luxemburgin prosessin tapaista menettelyä .
Tarvitsemme selkeät suuntaviivat ja indikaattorit , samalla kun jäsenvaltiot muotoilevat menetelmät kansallisissa toimintasuunnitelmissa .
Me luomme yhteisen mallin , mutta säilytämme toissijaisuuden .
Tämä sosiaalinen lähentäminen on prosessi , joka jatkuu pitkään .
Sen vuoksi parlamentti on otettava mukaan työhön - ei niin , että se kuuluisi korkean tason työryhmään , vaan niin , että parlamentin edustajat saisivat seurata korkean tason työryhmän työtä ja tehdä ehdotuksia siitä , kuinka prosessia olisi jatkettava .
Komission ehdotus rakentuu neljän pilarin varaan , aivan kuten työllisyyttä koskeva yhteistyökin .
Pilarit ovat seuraavat : työn tekeminen kannattavaksi , eläkejärjestelmien ylläpidettävyyden takaaminen , syrjäytymisen torjuminen ja korkealaatuisen ja ylläpidettävissä olevan terveydenhuollon varmistaminen .
Mietinnössä olemme korostaneet erityisesti EU : n köyhyyden vastaisen taistelun merkitystä ja sitä , että meidän on löydettävä mahdollisimman nopeasti indikaattoreita , jotta pääsisimme tässä asiassa eteenpäin .
Tasa-arvolla ei ole omaa pilariaan .
Korostamme nykyään läpäisyperiaatetta .
Sen vuoksi tasa-arvonäkökohtien on sisällyttävä kaikkiin neljään pilariin .
Olemme kiinnittäneet huomiota siihen .
Ehdotamme monia asioita , esimerkiksi sitä , että siirtyisimme käyttämään yksilökohtaista turvajärjestelmää , että vanhempainloma oikeuttaisi sosiaalijärjestelmien etuihin , että perhe- ja ammattielämän yhdistämiseen olisi paremmat mahdollisuudet ja että vanhuuseläke takaisi riittävän toimeentulon .
Näistä ehdotuksista on hyötyä erityisesti naisille .
Yhdessä tämän EU-maiden sosiaalisen suojelun lähentämisstrategian kanssa tarvitsemme konkreettista sosiaalisen suojelun alan lainsäädäntöön liittyvää suunnitelmaa ja ehdotusta sosiaaliseen vuoropuheluun perustuvasta puitesopimuksesta sekä siihen liittyvää konkreettista aikataulua .
Odotamme , että komissio esittää tämän sosiaalista toimintaohjelmaa koskevassa ehdotuksessaan .
Sosiaalinen lähentäminen on myös välttämätöntä laajentumisen kannalta , osaksi sen vuoksi , että sosiaalista mallia voitaisiin vahvistaa , osaksi sen vuoksi , että sosiaaliturvan polkemisen aiheuttamia vaaroja voitaisiin torjua .
Komission on harkittava erityisen sosiaalipolitiikkaa koskevan toimintaohjelman käyttöön ottamista laajentumisen yhteydessä .
Valiokunnassa käymämme keskustelu on ollut rakentavaa .
Tarkistuksia oli useita , mutta onnistuimme pääsemään yhteisymmärrykseen mietinnöstä .
Nyt niiden tarkistusten määrä , joista äänestämme täysistunnossa , on vähentynyt 15 : een .
Tämä osoittaa laajaa yhteisymmärrystä .
Osa näistä tarkistuksista on palautunut valiokuntakäsittelystä , ja aion hylätä ne .
Aion hylätä myös ne tarkistukset , joita TDI-ryhmä on esittänyt , koska ne eivät mielestäni paranna mietintöä .
Ryhmäni tukee sitä vastoin liberaaliryhmän tekemää tarkistusta 14 .
Tämä ehdotus on mielestäni hyvä .
Vaikkakin se muistuttaa tarkistusta 1 , pidän tarkistusta 14 parempana .
Lopuksi haluan sanoa : EU : ssa ei ole kyse pelkästään kauppaan liittyvästä yhteistyöstä .
EU : ssa on kyse myös työllisyyttä ja sosiaalioikeutta edistävästä unionista .
Sosiaalipolitiikalla on tärkeä merkitys kansalaisten Euroopan luomisessa .
Parlamentti haluaa tämän mietinnön avulla osallistua Euroopan yhteiskunnan sosiaalisen ulottuvuuden vahvistamiseen .
Toivomme , että neuvosto ja komissio suhtautuvat tähän panokseen vakavasti ja liittävät sen tulevaisuuden sosiaalipolitiikkaan .
Lissabonin huippukokous on loistava tilaisuus sellaisen strategian esittelyyn .
Arvoisa puhemies , arvoisa komission jäsen , hyvät parlamentin jäsenet , pitkällä aikavälillä kestävä sosiaaliturvajärjestelmä , joka turvaa miehet ja naiset yhtäläisesti heidän erityisiä elämätilanteitaan vastaavasti , on välttämätön sosiaalisen yhteenkuuluvuuden ja yhteiskunnan vakauden kannalta .
Sisämarkkinoiden makrotalouden , työllisyyspolitiikan ja sosiaaliturvan vuorovaikutus vaatii yhteisiä analyysia yhteisön tasolla .
Miesten ja naisten välistä tasa-arvoa ei ole saavutettu työelämässä eikä sosiaaliturvan alalla .
Naisten työttömyysaste on huomattavasti korkeampi kuin miesten .
Naisten pääsy ammatteihin on edelleen vaikeampaa , ja heillä on selvästi enemmän epävarmoja ja osa-aikaisia työpaikkoja .
Naisilla on myös miehiin verrattuna hyvin alhainen palkkataso .
Tästä seuraa vähäinen sosiaaliturva tai sen puuttuminen kokonaan , koska sosiaaliturva perustuu nykyisten järjestelmien mukaan ansiotyöhön .
Monilla naisilla on vain epäsuoria oikeuksia , mikä lisää heidän taloudellista riippuvuuttaan .
Taloudellisten ja sosiaalisten olosuhteiden muuttumisen vuoksi meidän pitäisi pyrkiä elämänkumppanista riippumattomaan , henkilökohtaiseen sosiaaliturvaan , joka takaa jatkuvan turvan .
Työn on kuitenkin myös edelleen pysyttävä kannattavana kaikista tarvittavista menoluonteisista maksuista huolimatta !
Sosiaaliturvan uudistuksen pitää sisältää niiden tukemisen ja vakuutusoikeudellisen tunnustamisen , jotka ovat olleet poissa työelämästä lastenhoitoon ja apua tarvitsevien perheenjäsenten huoltamiseen käytetyn ajan .
Köyhyydessä elävien vanhempien naisten lisääntyvä määrä on myös pelottava .
He eivät ole maksaneet sosiaalivakuutusmaksuja toimiessaan perheen hyväksi ; myös näiden naisten on kuitenkin saatava sosiaaliturva .
Oikeus korkealaatuiseen terveydenhuoltojärjestelmään on taattava ihmisten taloudellisista mahdollisuuksista riippumatta .
Jäsenvaltiot ovat periaatteessa edelleen vastuussa sosiaaliturvajärjestelmiensä organisoinnista ja rahoittamisesta .
Asiantuntijaryhmästä , jossa pitää tietysti olla mukana sopivassa suhteessa myös naisia , alkava EU : n sisäinen yhteistyö voi kuitenkin johtaa pitkällä aikavälillä sosiaalijärjestelmien lähentymiseen .
Arvoisa puhemies , haluaisin kiittää sydämellisesti esittelijä Anderssonia nyt käsiteltävästä mietinnöstä , joka koskee sosiaalisen suojelun uudistamista .
Euroopan kansanpuolueen ryhmän koordinaattorina työllisyys- ja sosiaalivaliokunnassa olen hyvin iloinen saavutetusta kompromissista , jonka hyväksi Andersson on ponnistellut kovasti .
Olen myös iloinen siitä , että hän on jatkanut mietintöä , jonka minä itse laadin edellisen parlamentin aikana , ja tämän mietinnön linjaukset ovat osittain myös vanhan mietinnön linjausten mukaisia .
Kesäkuussa 1999 annetun komission tiedonannon , joka on Anderssonin mietinnön pohjana , tavoitteena on syventää jäsenvaltioiden ja EU : n välistä yhteistyötä sosiaalisen suojelun alalla .
Tässä yhteydessä tärkeät osatavoitteet ovat seuraavanlaiset : työllisyyden edistäminen ja huolehtiminen siitä , että työn tekeminen tarjoaa jatkuvat tulot ; toiseksi eläkejärjestelmien turvaaminen ja sen takaaminen , että ne ovat ylläpidettäviä ; kolmanneksi sosiaalisen integraation edistäminen ja neljänneksi korkealaatuisen ja ylläpidettävissä olevan terveydenhuollon takaaminen .
Kaikkien näiden tavoitteiden yhteydessä sukupuoleen liittyvillä näkökohdilla on tärkeä rooli .
Mielestäni komissiota voi kiittää myös tästä tiedonannosta , koska nämä neljä asiaa ovat oikeastaan monille Euroopan unionin kansalaisille äärimmäisen tärkeitä , elleivät jopa kaikkein tärkeimpiä heitä askarruttavia asioita .
Komission tiedonanto on tärkeä strateginen asiakirja sosiaalisen lähentämisen toteuttamiseksi Euroopassa .
Makrotalouspolitiikka , työllisyyspolitiikka ja sosiaalipolitiikka ovat keskinäisessä riippuvuussuhteessa , minkä vuoksi ne on kytkettävä toisiinsa nykyistä lähemmin .
Komissio on ymmärtänyt hyvin tämän riippuvuuden .
Tarkoituksena on , että saadaan aikaan yhtenäinen sosiaalinen strategia , joka luonnollisesti liittyy tiukasti hyvään makrotaloudelliseen strategiaan ja hyvään työllisyysstrategiaan .
Näitä asioita ei voi nähdä irrallaan toisistaan .
On vain outoa , että tämä aihe ei tähän mennessä ole oikeastaan ollut osa strategiaa , ja siksi komission tiedonanto on eräässä mielessä läpimurto .
On myös erityisen ilahduttavaa , että neuvosto näyttää nyt hyväksyvän tämän läpimurron ja haluavan myös ottaa sen esille Lissabonissa .
Meidän ei tietenkään pidä kuvitella liikoja .
Tämä on prosessin alku , ei sen loppu .
Jotkut ovat sanoneet : emmekö pyydä liian vähän , eikö asioista puhuta liian vähän .
On kuitenkin tärkeää , että prosessi saadaan alulle .
Kysymys on hyvin tärkeistä asioista , mutta järjestelmät Euroopan unionissa ovat melko erilaisia .
Haasteet ovat erilaisia .
Työllisyysasteet ovat erilaisia , ja siksi on hyvin tärkeää , että siltä osin aloitetaan vaatimattomasti , mutta hoidetaan kuitenkin asia kunnolla .
Sillä tavoin voimme vastata joihinkin hyvin suuriin haasteisiin .
Minun ryhmässäni suuri enemmistö on sitä mieltä , että jotakin sellaista täytyy tapahtua .
Anderssonin mietinnössä on sellainen mukava piirre , että siinä ei käsitellä kaikenlaisia yksityiskohtia sen osalta , miltä kaiken pitäisi näyttää .
Siinä mielessä mietintö ei ole mitään pilvilinnojen rakentelua .
Tämä mietintö pyrkii näyttämään tietä .
On kuitenkin muutamia kohtia , joiden yhteydessä haluan kysyä , että emmekö puutu liikaa yksityiskohtiin .
Uskon , että muutamat kollegat vielä palaavat tähän asiaan .
Tämä ei kuitenkaan poista sitä tosiasiaa , että tässä mietinnössä tärkeintä on se , että kehitämme strategian , ja että on hyvin mahdollista , että mietintö voi antaa merkittävän panoksen Lissabonissa .
Uskon , että jos tämä asia hyväksytään Lissabonissa tällaisena , Lissabonin huippukokouksesta tulee sen myötä menestys .
Jos tätä ei hyväksytä , Lissabonin huippukokous ei oikeastaan sano juurikaan enempää kuin aikaisemmin on sanottu .
Mitä tähän tulee , tämä mietintö on itse asiassa osa ja ehkä kaikkein tärkein osa Lissabonin huippukokousta , koska se on todella uusi , kun taas monet muut asiat ovat vain kauniisti uudelleen lämmitettyjä asioita , jotka olemme tuoneet esille jo aikaisemmin .
Ennen kaikkea haluan kiittää sydämellisesti esittelijää ja myös komissiota tästä mietinnöstä .
Toivon , että Eurooppa pääsee askeleen eteenpäin sosiaalisen suojelun alueella noudattaen toissijaisuusperiaatetta , koska ilman sitä se ei onnistu .
Arvoisa komission jäsen ja arvoisat kollegat , haluaisin kollegani Bartho Pronkin lailla kiittää komissiota tästä tiedonannosta ja kiittää erityisesti myös esittelijäämme hänen työstään tämän mietinnön hyväksi .
Arvoisa komission jäsen , se , että tämä mietintö ei ole enää kiistanalainen parlamentissa , ei tarkoita , että se ei olisi erittäin tärkeä .
Olen kokenut monta kertaa sen , että tällaiset keskustelut sosiaalisesta suojelusta ovat olleet oikeastaan vaikeita tässä parlamentissa .
Keskustelu alkaa myös oikealla hetkellä - Pronk sanoi sen juuri äsken - eli sillä hetkellä , kun ollaan täydellä teholla valmistelemassa Lissabonin huippukokousta , jossa täytyy tarkastella kysymystä siitä , kuinka voimme tietoyhteiskunnan kautta ottaa talouskasvun , työllisyyden ja sosiaalisen yhteenkuuluvuuden asialistalle Euroopassa .
Minun ryhmälleni on itsestään selvää , että sosiaalinen suojelu on tärkeä osa sosiaalista yhteenkuuluvuutta ja että se täytyy myös ottaa Lissabonissa asialistalle .
Ryhmäni on iloinen siitä , että sosiaaliasian neuvosto näytti jo viime vuoden lopulla vihreää valoa paremmalle yhteistyöstrategialle ja että lisäksi ryhmä korkean tason virkamiehiä on saanut jo tehtäväkseen esittää ensimmäisen kertomuksen neuvostolle vuoden 2000 kesäkuuhun mennessä .
Haluaisimme kuitenkin parlamenttina ja erityisesti Euroopan sosiaalidemokraattisen puolueen ryhmänä , että Lissabonissa mennään jo askel pitemmälle .
On erittäin tärkeää , että Euroopan parlamentti vaatii tässä kollegamme mietinnössä aitoa yhteisön strategiaa sosiaalisesta lähentämisestä sen mukaisesti , mitä niin sanotun Luxemburgin strategian kautta on toteutettu työllisyyden hyväksi yhteisten tavoitteiden , suuntaviivojen , kansallisten toimintasuunnitelmien ja suoritusten arvioinnin avulla .
Mielestämme tämä tavoite on kunnianhimoinen mutta kuitenkin saavutettavissa oleva .
On tietysti selvää , että sosiaaliturvan yhdenmukaistaminen yhteisötasolla ei ole toteutettavissa oleva ajatus .
Rahoitusjärjestelmät ja muut järjestelmät ovat siihen liian erilaisia , mikä on myös tärkeä syy siihen , miksi sosiaalinen suojelu on hädin tuskin päässyt eurooppalaiselle asialistalle ja miksi tulevaisuudennäkymät , kuten Danny Petersin 13. jäsenvaltio tai eurooppalainen sosiaalialan slangi , oikeastaan ovat hädin tuskin toteutuneet .
Tämä uusi tavoite on kuitenkin erityisen kiinnostava .
Työllisyysstrategia on osoittanut , että se voi toimia ja että sosiaalinen lähentäminen on myös tarpeen , koska sosiaaliturvajärjestelmämme ovat samojen haasteiden edessä ja koska EMUn aikana sosiaaliturvajärjestelmistä uhkaa muuten tulla osa sosiaalista kilpailua .
Haluaisin sanoa ryhmäni nimissä yhden asian selkeästi : sosiaalisen lähentämisen strategiat eivät saa olla vaihtoehto sosiaalilainsäädännölle .
Ne voivat toimia ainoastaan erittäin hyödyllisenä täydennyksenä sille , mitä me kehitämme ja mitä odotamme komissiolta sosiaalilainsäädännön osalta .
Mielestäni on myös hyvä , että Euroopan parlamentti yrittää lisäksi saada neuvoston vakuuttumaan siitä , että yhteisen strategian pitäisi saada muotonsa jo Lissabonissa ja että se pitäisi käynnistää jo vuoden 2001 alussa vuosittaisella menettelyllä köyhyyden vähentämiseksi .
Olen iloinen siitä , että Euroopan parlamentti tukee tätä ryhmäni ajatusta , ja toivomme , arvoisa komission jäsen , että voimme myös saada teidän tukenne .
Sitten lopuksi , me vaadimme , että Euroopan parlamentti , työmarkkinaosapuolet ja sosiaalialan kansalaisjärjestöt otetaan tiiviisti mukaan tähän prosessiin .
Ainoastaan laaja ja demokraattinen perusta takaa tämän strategian menestyksen , ja toivomme saavamme teiltä tukea .
Arvoisa puhemies , ne neljä päätavoitetta , joista EU : n valtioiden hallitukset päättivät viime vuoden marraskuussa ja jotka on mainittu täällä aiemmin tänään , ovat seuraavat : on huolehdittava siitä , että työnteko kannattaa ja että toimeentulo turvataan , on turvattava eläkkeet ja tehtävä eläkejärjestelyistä ylläpidettäviä , on edistettävä sosiaalista integraatiota , on varmistettava ylläpidettävä , korkeatasoinen terveydenhuolto , nämä neljä tavoitetta on muotoiltu niin laajasti , että kaikkien on voitava tukea niitä .
Me kaikkihan voimme vain viisastua siitä , jos annamme korkean tason asiantuntijaryhmän toimia kokemusten vaihdon yhteyskanavana ja jos annamme sen koordinoida sekä arvioida sosiaali- ja työmarkkinapolitiikan kehitystä .
Komission tiedonanto , josta tänään keskustelemme ja joka oli alustus neuvoston marraskuiseen päätökseen , on hyvin tasapainoinen selvitys siitä , kuinka voisimme käydä laadukkaampaa keskustelua , kuinka voisimme saada enemmän tietoa niistä sosiaalipolitiikan vaatimuksista , joita jäsenvaltioihin kohdistuu tulevina vuosina , jolloin ikääntyvien ihmisten määrä kasvaa ja jolloin laajentumisen vaikutukset näkyvät .
Jo nykyäänkin meillä on suuria yhteiskunnallisia ongelmia ja sosiaalikustannusten osuus julkisista talousarvioista on suuri , mikä aiheuttaa ongelmia monille jäsenvaltioille .
Jos emme tee uudistuksia , saatamme heikentää sosiaalipolitiikan taloudellista perustaa , ja vahva ja kilpailukykyinen talous on varmin perusta hyvälle sosiaaliturvalle .
On siis järkevää , että liitämme nämä teemat esityslistaan .
EU : n sosiaalipolitiikan koordinoinnista käytävässä keskustelussa käytämme usein ilmaisua sosiaalinen lähentäminen .
Me liberaalit voimme kannattaa sosiaalisen lähentämisen käsitettä silloin , kun kyse on siitä , että EU : ssa otetaan käyttöön laajat tavoitteet , jotka valtiot yrittävät täyttää kansallisen sosiaalipolitiikan avulla .
Kyse ei siis ole yhdenmukaistamisesta , vaan kyse on yhteisestä tavoitteesta .
Tosiasiahan on se , että EU : n valtiot ovat järjestäneet sosiaalipolitiikkansa eri tavoin .
Perinteemme ja kulttuurimmehan eroavat toisistaan , ja monista yhtäläisyyksistä huolimatta valtioiden välisiä eroja esiintyy myös sosiaalisten ongelmien laadussa ja laajuudessa .
Sen vuoksi on tärkeää korostaa , että sosiaalipolitiikka on kansallinen asia .
Kansalliseen politiikkaan liittyvät tietenkin monet puitteet , jotka koskevat perustamissopimukseen kirjattuja sosiaalisia vähimmäisoikeuksia , työvoiman vapaan liikkuvuuden varmistamisen huomioon ottamista niin , etteivät sosiaaliset oikeudet heikkene , talouksien yhteen sovittamisen ja taloudellisen yhteistyön huomioon ottamista .
Yhteen sovittamista ja yhteistyötä on siis lisättävä .
Lähentämisen on kuitenkin liityttävä tavoitteisiin , ei varoihin .
Haluaisin kiittää myös mietinnön esittelijää , Jan Anderssonia , hänen erittäin rakentavasta panoksestaan yrittää sovittaa yhteen eri kantoja ja varmistaa tuki omalle mietinnölleen .
Voin tukea mietintöä , mutta siinä on joitakin kohtia , jotka eivät ole täysin mieleeni .
En yhdy vaatimukseen siitä , että komission olisi puututtava niin kutsuttuun epäreiluun kilpailuun sosiaali- ja verojärjestelmien välillä , jos se estää uutta ajattelutapaa , sosiaalisten järjestelmiemme kehittämistä ja tehostamista tai monissa EU : n jäsenvaltioissa olevan liian korkean verorasituksen alentamista .
Suhtaudun epäillen siihen yksityiskohtaiseen sääntelyyn , joka voi seurata siitä , että komissio keskittyy lasten- ja vanhustenhoidon laajuuteen ja laatuun , ja suhtaudun epäillen myös siihen , että yhteisestä köyhyysrajasta olisi todellista hyötyä .
Sosiaalipolitiikan ja vuoropuhelun koordinointi on hyvä asia , mutta meidän ei pidä ratkaista kaikkia asioita samalla tavalla .
Arvoisa puhemies ja arvoisa komission jäsen , haluaisin ottaa esille täällä luonnostellusta strategiasta sosiaalisen suojelun uudistamiseksi pari myönteistä asiaa ja pari kysymyksiä herättävää asiaa .
Pidän myönteisenä sitä liikahdusta , joka on tapahtunut tässä asiassa hitaasti mutta varmasti .
Se vaikuttaa minusta hyvältä ja tarpeelliselta .
Pidän myönteisenä myös tiedonannon suuria linjauksia strategisesta lähestymistavasta .
Toivomme siksi , että neljä mainittua tavoitetta voidaan kohtuullisesti saavuttaa .
Haluamme myös painottaa , kuinka tärkeää on , millä tavalla asiaa käsitellään , siis yhtäältä Luxemburgin prosessia ja toisaalta suuntaviivoja , mutta mielestämme on myös tärkeää - Van Lancker sanoi jo tämän - , että saadaan aikaan säännöksiä , jotka koskevat esimerkiksi epätyypillisiä työsuhteita ja yrittäjiä ilman henkilöstöä jne .
Havaitsemme kuitenkin kaksi ongelmaa , joihin täytyy etsiä ratkaisua .
Ensimmäinen ongelma on se , että puhutaan sosiaalisen suojelun mukauttamisesta alaspäin , ja siinä yhteydessä toivomme , että puhutaan lähentämisestä tietyllä tasolla .
Haluaisin mainita muutaman esimerkin tutkimuksesta , jonka Alankomaiden ammattiyhdistysliike suoritti hiljattain Euroopan unionin sosiaalista suojelua koskevista uudistuksista .
Siitä käy ilmi , että mukauttamista esiintyy kaikkialla , mutta monet mukautuksista - jopa suurin osa niistä - näyttää olevan mukautuksia alaspäin , ja loput ovat parannuksia .
Suurin osa mukautuksista kohdistuu eläkkeisiin , ja niihin sisältyy 11 huononnusta ja kaksi parannusta .
Työttömyyskorvausten yhteydessä näemme kuusi huononnusta ja viisi parannusta .
Syinä mukautuksiin ovat esimerkiksi työllisyyden parantaminen , sosiaaliturvamenojen vähentäminen mutta myös poliittinen kilpailu ja EMU-kriteerit .
Poliittista kilpailua esiintyy erityisesti pohjoisissa maissa .
Eniten vakautta ja jopa sosiaalisen suojelun parantumista esiintyy eteläisissä maissa .
Kokonaisuutena katsoen havaitsemme myös , että työmarkkinaosapuolten rooli on ollut rajoitettu tässä koko prosessissa .
Tämä tuntuu ikävältä ja tarkoittaa sitä , että lähentämisstrategiassa täytyy keskittyä parhaisiin lähestymistapoihin .
Voisin ilmaista asian siten , että cappuccino ei ole meille aina hyväksi .
Arvoisa puhemies , olen samasta maasta ja samalta alueelta kuin esittelijä Andersson .
Vaalipiirissäni suhtaudutaan hyvin epäilevästi komission ohjaus- ja valvontayrityksiin .
Jos Anderssonin valitsijat tietäisivät , että hän ehdottaa koko Euroopan sosiaalipolitiikan koordinoimista , verojen yhtenäistämistä ja sitä , että hyvinvointijärjestelmä liitettäisiin EMU-hankkeeseen , he vastustaisivat sitä hyvin selvästi .
Olen varma siitä , että suurin osa heistä äänestäisi seuraavalla kerralla jotain toista puoluetta .
Tosin esittelijä Anderssonin mietinnössä on useita hyviä konkreettisia ehdotuksia , joita voin tukea täysin .
Suhtaudun kuitenkin kriittisesti siihen sosiaalista suojelua koskevaan kokonaisnäkökulmaan , joka leimaa sekä komission tiedonantoa että esittelijä Anderssonin mietintöä .
He tuntuvat luulevan , että komissio on Euroopan muutosprosessin moottori , ydin ja voima .
Aivan kuten komission puheenjohtaja Prodi kuvatessaan itseään aamupäivällä henkilönä , joka kantaa koko maailman vastuun harteillaan , törmäämme tässä näkökulmaan , jossa sosiaalikysymyksiä tarkastellaan ylhäältä alaspäin .
Puheitamme lähentämisestä ja yhdenmukaistamisesta leimaa juuri tämä ylhäältä alaspäin näkökulma .
Meidät yritetään kaiken lisäksi saada uskomaan , että sosiaalista lähentymistä pidetään yhteisenä koko Euroopan kattavana prosessina .
Todellisuus on aivan toinen .
Sosiaalisesti yhdentynyt Eurooppa on kaukainen utopia , jota edes kaikkivoipa komissio ei voi toteuttaa .
On otettu suuria askeleita kohti taloudellista yhdentymistä .
Ollaan matkalla luomaan poliittista yhdentymistä .
Sosiaalinen lähentyminen on kuitenkin aivan toisenlainen prosessi , joka vaatii yhteistä kulttuuria ja suoraa yhteydenpitoa ihmisten välillä .
Ajatus sosiaalisesta Euroopasta on kirjoituspöydän ääressä laadittu luomus , joka on kaukana todellisuudesta .
Sosiaalipolitiikka on pääasiassa kansallinen prosessi .
Kotimaassani olemme oppineet , että merkittävä osa sosiaalisesta suojelusta on luotava paikallisella tasolla kuntien puitteissa .
Hajauttaminen ja läheisyys ovat tärkeitä hoidon , koulutukseen ja sosiaalipalveluihin liittyvän laadun ja tehokkuuden kannalta .
Kunnat vastaavat lähes kaikkien hyvinvointipalvelujen tuottamisesta .
Sosiaalista suojelua toteutetaan kunnallisen demokratian puitteissa .
Uskon , että kun taloudellinen yhdentyminen on nyt toteutettu , sosiaalipolitiikankin koordinointia on lisättävä Euroopan tasolla .
Eurooppalaisen koordinointiin liittyvän strategian on kuitenkin perustuttava paikallisiin aloitteisiin , moninaisuuteen .
Sen on kunnioitettava läheisyysperiaatetta ja sen on perustuttava demokratiaan .
Kuulun puolueeseen , jossa kerran uskottiin keskusjohtoisuuteen , 5-vuotissuunnitelmiin ja pitkälle meneviin lähentymisvaatimuksiin .
Olimme täysin väärässä ja historia pakotti meidät arvioimaan itseämme kriittisesti , pohtimaan asioita uudelleen ja muuttamaan käsityksiämme demokratiasta .
En usko , että päävastuun on kuuluttava komission puheenjohtaja Prodille tai hänen komissiolleen .
Olen vakuuttunut siitä , että sen kantaminen kuulee niille ihmisille , joita sosiaaliongelmat suoraan koskettavat .
Arvoisa puhemies , minä haluaisin vuorostani kiittää komissiota ja esittelijää .
Kiitokset komissiolle siitä , että nyt on otettu uusi askel sosiaalisen suojelun lähentämisessä , ja esittelijälle siitä , että hän on laatinut hyvän mietinnön .
Euroopan unionin politiikkaan kuuluu talous- ja työllisyyspolitiikan lisäksi myös sosiaalipolitiikka , joka on ollut tähän saakka rajoittunutta sekä muodoltaan että varoiltaan .
Kuitenkin myös työmarkkinat yhdentyvät työntekijöiden vapaan liikkuvuuden , sisämarkkinoiden ja euron vaikutuksesta .
Sillä on kiistämättä vaikutuksia sosiaaliseen suojeluun , joka on merkittävissä määrin sidottu työntekoon .
Rajatyöntekijät , lähetetyt työntekijät , maahan muuttavat työntekijät sekä myös työnhakijat , harjoittelijat ja opiskelijat tuntevat , että oikeutta vapaaseen liikkuvuuteen rajoitetaan , mikä on seurausta siitä , että sosiaalisen suojelun koordinoinnissa on puutteita ja sen lähentämistä ei tapahdu .
Sama ilmiö muuten esiintyy verotuksen alalla .
Estääkseen kilpailuhäiriöitä ja välttääkseen polkumyyntiä komissio on minun nähdäkseni kehittänyt tasapainoisen lähestymistavan , jossa valitaan keskitie yhtäältä yhdenmukaistamisen ja toisaalta asioihin puuttumatta jättämisen välillä .
Yhtäältä käytetään sitovia ja pakottavia sääntöjä yhtäläisistä palkoista tai täydentävistä eläkkeistä ja toisaalta käytetään ohjelmia , joilla pyritään tarjoamaan kannustimia syrjimättömyyden tai sosiaalisen syrjäytymisen osalta .
Komissio on useiden suositusten , kertomusten ja tiedonantojen pohjalta ottanut uuden askeleen lähentämisen suuntaan yhtäältä erityisesti asettamalla etukäteen tavoitteita ja toisaalta perustamalla huippuvirkamiesten työryhmän .
Neuvosto on jo hyväksynyt molemmat ehdotukset , ja on tärkeää tukea tätä lähestymistapaa , jotta aikanaan voidaan kokemusten perusteella arvioida , missä määrin ja millä tavalla sosiaalista suojelua Euroopan unionissa täytyy järjestellä uudelleen , koska laajentuminen , globalisaatio , väestön ikääntyminen , yksilöllistyminen ja muutokset perherakenteissa tekevät tällaisesta uudelleenjärjestelystä väistämättömän .
Näiden muutosten tunnustamatta jättäminen tarkoittaa itse asiassa sosiaalisesta suojelusta luopumista .
Euroskeptikoille ja nationalisteille voin sanoa , että vain rajojen sisällä toteutettava sosiaalinen suojelu ei ole sosiaalista eikä tarjoa suojelua , koska leikkaukset sosiaalisessa suojelussa tapahtuvan kilpailun vuoksi vahingoittavat samalla sosiaalista suojelua tuottavana tekijänä .
Suojelun vähentäminen aiheuttaa sen , että ostovoima vähenee , työntekijöiden terveys heikkenee ja että työntekijät ovat vähemmän tyytyväisiä .
Eurointoilijoille voin sanoa , että sosiaalinen suojelu yhteisötasolla ei ole saavutettavissa eikä myöskään toivottavaa .
Erot jäsenvaltioiden välillä ovat aivan liian suuria palvelujen , edunsaajien , tulojen tai korvausten jne. osalta .
Yhdenmukaistaminen on siis mahdotonta .
Tie , jota komissio kulkee , on itse asiassa selkeä .
Komissiolla on etunaan selkeys , tietojen kerääminen ja kokemusten vaihtaminen päästäkseen myöhemmin sopuun tavoitteista , saadakseen aikaan kunnolliset vertailuindikaattorit sekä antaakseen suosituksia .
Minä kannatan tätä käsitystä .
Tuen komissiota siinä ja toivon , että Lissabonissa otetaan siinä uudelleen askel eteenpäin .
Tahtoisin kiittää esittelijää hänen erinomaisesta ja rikastuttavasta osuudestaan komission aloitteeseen .
Joidenkin osoittaman epäileväisyyden vastapainoksi löytyy myös yksimielisyyttä yhteiseen sopimukseen perustuvasta strategiasta sosiaalisen suojelun uudenaikaistamiseksi .
Keskustelut , joita käytiin 1980- ja 1990-luvuilla , osoittavat sosiaalisten tulonsiirtojen merkityksen .
Yli 50 prosenttia Euroopan unionin kansalaisista saa muita kuin eläkepohjaisia etuuksia .
Tanska ja Hollanti tarjoavat meille kaikille malliksi kelpaavan myönteisen esimerkin pyrkimyksestä yhteenkuuluvuuteen .
Näissä maissa yli 60 prosenttia köyhyysrajalla olevista pääsee irti köyhyyden kierteestä , kun taas etelän maissa vain 7 - 15 prosenttia köyhistä lakkaa olemasta köyhiä .
Tämä seikka luo sosiaalista epätasapainoisuutta ja täällä jo korostettuja kilpailutilanteita .
Lähentymisehdot ovat synnyttäneet kiusauksen vähentää julkista kulutusta , ja tämä on ilmiö , joka aiheuttaa eurooppalaisuudelle vastakkaisen ilmapiirin .
Todellisuudessa on todettu korkeiden sosiaalisen suojelun tasojen elävän hyvää rinnakkaiseloa mitä parhaimpien tuottavuuden mittareiden kanssa .
Silti myös sosiaalipolitiikan malleihin liittyvä lähentymisstrategia , johon mietintö tähtää , tuo hyötyä kansalaiselle ja sisämarkkinoiden menestykselle .
Kaikki järjestelmät joutuvat kohtaamaan uusia , mietinnössä tunnistettuja ongelmia .
Väestön rakenneongelma on keskeinen , mutta uudet työmuodot , työvoiman liikkuvuus Euroopan unionin alueella ja aktiivisen työuran lyheneminen ( nuoret tulevat nykyään entistä aiemmin työmarkkinoille ja eläkkeelle siirtyminen on teollisuuden rakennemuutosten vuoksi aikaistunut 65 vuoden lakisääteisestä iästä 57-59 vuoden todelliseen ikään ) eivät ole yhtään vähäisempiä kysymyksiä .
Tähän on lisättävä se seikka , että köyhyys on hellittämättä jatkuva ilmiö , erityisesti eläkeiässä olevien naisten kohdalla , koska palkat ja avustukset ovat riittämättömiä .
Näihin haasteisiin on löydettävä pian vastaus .
Meidän on syytä olla iloisia Portugalin puheenjohtajakaudellaan tekemästä aloitteesta perustaa korkean tason ryhmä , jonka haluaisimme tekevän valmistelevaa lainsäädäntö- ja ohjelmatyötä eikä enää vain lykkäävän asiaa tuonnemmaksi tai pelkästään erittelevän syitä .
Tarvitsemme yhteisiä päämääriä , jotka ovat nähtävissä jo realistisessa ajallisessa näköpiirissä .
Arvoisa puhemies , esittelijä Anderssonin mietinnössä on paljon kiinnostavia asioita .
Valitettavasti kaikkein kiinnostavinta on se , että mietinnössä , jossa aiotaan käsitellä yhteistä strategiaa sosiaalisen suojelun uudistamiseksi , ehdotetaan sen sijasta perinteisen sosiaalipolitiikan laajentamista ja ylikansallisuuden lisäämistä sosiaalisen suojelun alalla .
Sosiaalipolitiikkaa on uudistettava , jotta työttömyyttä jäsenvaltioissa voitaisiin vähentää .
Vaikka sosialistit , nyt kun sosiaalidemokraattisia hallituksia on niin paljon , puhuvatkin huomattavasti entistä vähemmän työttömyydestä , sitä esiintyy kuitenkin kauhistuttavan paljon .
Tilanne on tällainen kansainvälisestä korkeasuhdanteesta huolimatta .
Meidän on tehtävä jotakin , jotta työttömyys ei tekisi niin kutsutusta eurooppalaisesta mallista naurunalaista .
Sosiaalipolitiikan on helpotettava työllistymistä ja luotava kannustimia työllisyyden lisäämiseksi niin työnantajille kuin työntekijöillekin .
Anderssonin mietinnössä vaaditaan sosiaalista lähentämistä , toisin sanoen , että EU : n järjestelmiä on yhdenmukaistettava entisestään .
EU : n on hyväksyttävä niin kutsutut asianmukaiset sitovat ja tehokkaat lähentymiskriteerit .
Esittelijä Andersson haluaa myös tehokkaita ja kunnianhimoisia toimia verotuksen lähentämiseksi , toisin sanoen , hän haluaa ylikansallistaa verotuksen .
EU : n on myös esitettävä suuntaviivoja , jotka koskevat hyväksyttävää vähimmäistoimeentuloa jäsenvaltioissa , soveltamalla yhtenäistä köyhyysrajan määrittelytapaa ja määräämistä .
EU : n on laadittava suuntaviivat luotavien työpaikkojen laatuvaatimuksille , mitä se sitten tarkoittaakin .
Nämä kaikki uudet säännöt ja toimet eivät vähennä työttömyyttä .
Ne rakenteelliset ongelmat , joiden vuoksi Euroopan työttömyys on paljon suurempi kuin Yhdysvalloissa , lisääntyvät entisestään .
Tässä asiassa ei tarvita ylikansallistamista .
Jäsenvaltiot voivat luoda omia järjestelmiään sosiaalisen suojelun alalla , jokainen omien taloudellisten voimavarojensa ja poliittisten mieltymystensä puitteissa .
Tämä on erityisen tärkeää , jotta emme loisi turhia ongelmia EU : n laajentumisen kynnyksellä .
Esittelijä Andersson on sitä mieltä , että köyhiä Itä- ja Keski-Euroopan maita on muistutettava siitä , että sosiaalinen lähentäminen koskee niitäkin .
On kuitenkin ilmeistä , että nämä kommunistisen talousjärjestelmän köyhdyttämät maat eivät pysty toteuttamaan sellaista sosiaalipolitiikkaa , jota esimerkiksi Ruotsissa toteutetaan .
Vähimmäissäännöt ja köyhyysrajat ovat joko tarpeettomia nykyisille jäsenvaltioille tai kohtuuttomia köyhien ehdokasvaltioille .
Arvoisa puhemies , muiden tavoin haluaisin itsekin onnitella jäsen Anderssonia hänen laatimastaan mietinnöstä .
Hän on tehnyt paljon työtä parlamentin puolesta pyrkiessään laajaan yksimielisyyteen sellaisessa asiassa , joka on kaikkien määritelmien mukaan visainen kysymys eikä ainoastaan parlamentissa , vaan oikeastaan lähes jokaisessa jäsenvaltiossa .
Olen myös iloinen komission tiedonannosta .
Se tuli ulos hitaasti , mutta odottaminen kannatti .
Se voisi olla virstanpylväs sosiaalisen Euroopan kehittämisessä , jos vain suhtaudumme siihen vakavasti , emmekä salli yksittäisten jäsenvaltioiden laiminlyödä niitä toimia , joihin on ryhdyttävä direktiivin panemiseksi täytäntöön .
Me voimme , ja meidän täytyykin lähteä omasta ainutlaatuisesta eurooppalaisesta sosiaalisesta mallistamme ja uudistaa sitä niin , että se sopii uudelle 21. vuosisadalle , jolloin globalisaatio on nopeaa .
Pelkäänpä , että niissä ehdotuksissa , joita Herman Schmid on aikeissa esittää , ei oteta huomioon tätä globalisaatiota .
Jos haluamme onnistua , meidän on varmistettava , että oma talouspolitiikkamme , työllisyyspolitiikkamme ja sosiaaliturvapolitiikkamme sen laajassa merkityksessä ovat yhtenäisiä ja että käsittelemme niitä kokonaisvaltaisesti .
Meidän on varmistettava , että Ecofiniin osallistuvat ministerimme ja työministerimme myöntävät , että sosiaaliasioista vastaavilla ministereillä on annettavaa sellaisen yhteiskunnan perustamiseksi Eurooppaan , jolle on ominaista luovuus , aloitteellisuus ja se , että kaikille kansalaisillemme tarjotaan korkea elämänlaatu .
Tämä ei ole meille enää yksi monista mahdollisuuksista .
Se on ehdoton välttämättömyys .
Euroopan kansalaiset vaativat sellaista elämänlaatua , joka sopii heille ihmisinä , eivätkä tyydy yhtään vähempään .
Emme halua USA : n mallia , sillä se on loistava esimerkki siitä , miten on epäonnistuttu kohtuullisen elämänlaadun takaavien työpaikkojen luomisessa .
Lopputuloksena on ollut USA : n työtä tekevien köyhien määrän dramaattinen nousu .
Emme halua toimia Euroopassa näin .
Meillä on Euroopassa solidaarisuusperinteet , ja meillä on kokemusta siitä , miten asiat tehdään paremmin .
Me tarvitsemme siihen kuitenkin välineitä .
Siksi vaadin , ettemme komission ehdotuksen mukaisesti vain perusta korkean tason asiantuntijaryhmää , vaan myös menemme pidemmälle ja aloitamme Luxemburgin prosessin kaltaisen prosessin niin , että tapamme lähestyä sosiaaliturvakysymystä on yhtenäinen .
Arvoisa puhemies , hyvä komission jäsen , tämä on yksi niistä sosiaalisista alueista , joihin Euroopan unionin on kiinnitettävä paljon enemmän huomiota .
On tosiasia , että makrotalouden politiikat , vakautussopimus ja muodollisen lähentymisen ehdot ovat jarruttaneet sosiaalisen suojelun uudenaikaistamista sellaiseksi , että se kohentaisi väestönkerrosten elämänlaatua , erityisesti lisäämällä merkittävästi yksityisiä ja julkisia eläkkeitä , etenkin vähimmäiseläkkeitä , sekä torjumalla sosiaalista syrjäytymistä .
Tämä tilanne on erityisen vakava Portugalin kaltaisille maille , joissa yksityiset ja julkiset vähimmäiseläkkeet ovat juuri ja juuri vähän enemmän kuin puolet kansallisesta vähimmäispalkasta , joka sekin on koko Euroopan unionin alhaisin .
Niin kauan kuin komissio ei katso tarpeelliseksi muuttaa makrotalouden politiikkojaan , jotta se voisi luoda enemmän laadukkaita ja oikeusvaatimukset täyttäviä työpaikkoja - mikä on keskeinen perusta vahvan julkisen sosiaalisen suojelun järjestelmän ylläpitämiselle ja uudenaikaistamiselle - me myös suhtaudumme suuresti epäröiden sen omaksumaan kantaan .
Vaikka Andersonin kertomukseen onkin koottu myönteisiä ehdotuksia , jopa muutamia meidän esittämiämme , siinä on yhä jäljellä osia niistä perusseikoista , joita arvostelimme komission ehdotuksessa ja niistä huolenaiheista , joita tunnemme sosiaalisen suojelun uudenaikaistamisen strategian suhteen .
Arvoisa puhemies , edellisessä elämänvaiheessani johdin kahta tehdasta , joista yksi oli Yhdistyneessä kuningaskunnassa ja toinen Alankomaissa .
Kun kauppa Yhdistyneessä kuningaskunnassa kasvoi , palkkasimme lisää ihmisiä , kun kauppa Alankomaissa kasvoi , sijoitimme uusiin koneisiin .
Syynä oli yksinkertaisesti se , että sosiaalikustannukset Alankomaissa olivat Yhdistyneeseen kuningaskuntaan verrattuna liian korkeat .
Olen sosiaaliturvan kannalla , olen komission alkuperäisen asiakirjan kannalla , mutta en halua , että työntekijät hinnoitellaan ulos työmarkkinoilta siksi , että sosiaaliturvamenot nousevat epärealistisen korkeiksi .
Siksi ehdotin valiokunnassa jonkinlaista yrityksiin kohdistuvien vaikutusten arviointia niin , että kustannukset ja työpaikkojen menettämisen vaara otettaisiin huomioon , ja PPE-DE-ryhmä kannatti tätä tarkistusta .
Minun on kuitenkin muistutettava siitä , että PSE-ryhmän johtamat muut ryhmät , maamieheni Stephen Hughesin luotsaamina , äänestivät ehdotuksen nurin .
Myönnän , että esittelijä Anderssonin mietintö on varsin hyvää tarkoittava , ja kunnioitan häntä hänen tekemänsä työn vuoksi , mutta mielestäni se tapa , jolla mietinnössä määritellään yhteiskunnallinen lähentyminen ja edistetään sitä , nostaisi sosiaalikustannukset kaikkialla Euroopassa vieläkin korkeammalle tasolle .
Tämä vaarantaisi yhä useampia työpaikkoja ja samalla parlamentin uskottavuuden osoittamalla , miten etäällä olemme todellisesta maailmasta .
Siksi pyydän parlamenttia hylkäämään tämän mietinnön ja hyväksymään alkuperäisen , varsin tasapainoisen , komission ehdotuksen ilman tarkistuksia .
Arvoisa puhemies , me emme voi äänestää tämän mietinnön puolesta .
Euroopan unionin rakentamisessa tulisi nimittäin keskittyä sosiaaliasioihin .
Sosiaalisten oikeuksien pitäisi olla taloudellisia näkökohtia tärkeämpiä eikä päinvastoin .
Vastustamme siis Luxemburgin prosessin mukaisen mallin toteuttamista sosiaalisessa suojelussa siksi , että se ei ole johdonmukainen talouden laajojen suuntaviivojen kehittämisen eikä lähentymisperusteiden kanssa .
Lyhyesti sanottuna : sosiaaliasioihin ei panosteta tarpeeksi .
Unionilla pitäisi olla sellainen yleinen periaate , että valtioiden jo saavutettuja sosiaalisia oikeuksia ei voida vähentää .
Yhteisön tukitoimenpiteiden olisi täydennettävä ja yhdenmukaistettava nykyisiä takauksia .
Olisi harjoitettava palkkoja nostavaa palkkapolitiikkaa ja jäsenvaltioiden pitäisi määrittää laillinen vähimmäispalkka , jotta sosiaaliturvan rahoitusta voitaisiin vahvistaa .
Oikeutta työhön ja oikeutta toimeentuloon ei voida erottaa toisistaan taistelussa köyhyyttä vastaan .
Jotta terveydenhuollosta ei tulisi kauppatavaraa , Euroopan unionin pitäisi selvästi ottaa kantaa eläkerahastoja vastaan ja vastustaa yksityisten vakuutusyhtiöiden pääsyä terveydenhuoltojärjestelmään .
Lopuksi sanoisin , että olen todellakin sitä mieltä , että sosiaalisen Euroopan osalta ei voida tyytyä vain puhumaan ja antamaan tyhjiä lupauksia .
Miljoonien ihmisten tilanne on hyvin traaginen .
Arvoisa puhemies , arvoisa komission jäsen , hyvät kollegat , tavoite toteuttaa yhteinen strategia sosiaalisen suojelun uudistamiseksi Euroopan unionissa on varmasti myönteinen asia .
Myönteinen asia oli niin ikään se , että Luxemburgin prosessissa pantiin alkuun Euroopan työllisyyden lähentämisstrategia ja työllisyyspolitiikka .
Työmarkkinat ja sosiaalinen suojelu ovat itse asiassa saman asian kaksi puolta , jotka välttämättä edellyttävät politiikkojen ja sääntelyn koordinointia .
Jos työmarkkinat toimivat työllisyystasojen , palkkakysymysten joustavuuden ja tehokkuuden osalta , hyvinvointivaltio ( welfare state ) ja sosiaalinen suojelu toimivat silloin pakostakin ja päinvastoin .
Vielä jokin aika sitten Euroopan maat määrittelivät omassa maassaan niin sanotusti omavaraisella tavalla kaksien markkinoiden toiminnan ja rahoituksen .
Talousarvio- ja valuuttapolitiikat pitivät huolen sisäisestä ja ulkoisesta tasapainosta .
Maastrichtin ja yhteisen rahan myötä talousarviopolitiikkoja on voimakkaasti rajoitettu , eikä enää ole mahdollista turvautua devalvaatioon , menetetyn kilpailukyvyn marginaalien etsimiseen .
Eri maiden rakenne- ja suhdanne-eroja ei voida enää tasapainottaa alijäämän ( deficit ) ja rahanvaihdon avulla .
Koska tilanne on tämä , koska Euroopan unionin alueella ei ole täydellistä työvoiman liikkuvuutta eikä liittotasolla ole uudelleenjakoon perustuvaa veropolitiikkaa , ainoa joustavuuden aste jätetään työ- ja hyvinvointimarkkinoille , joiden avulla voidaan korjata niin rakenne- kuin suhdanne-epätasapainotkin , niin sanotut epäsymmetriset sokit .
Tämä muodostaa ristiriidan .
Poliittisen ja rahapoliittisen Euroopan lähentyminen tuo väistämättä tullessaan pelisääntöjen lähentymisen työ- ja hyvinvointimarkkinoilla , mutta samaan aikaan yhteinen raha ja työvoiman liikkumattomuus sekä uudelleenjakoon perustuva veropolitiikka pakottavat meidät lähentymisen vastakohtaan palkka-asioiden ja hyvinvoinnin osalta , jotta voitaisiin kompensoida tuottavuuden eri marginaalit kansallisella ja alueellisella tasolla .
Näistä ristiriidoista ei päästä ulos tekopyhyyden ja sellaisten kauniiden sanojen avulla , kuten lähentyminen , vertailuanalyysi ( benchmarking ) , uudistaminen , yhteistoiminta .
Joko Euroopan unionista tulee liittovaltio , joka todella noudattaa uudelleen jakoon perustuvaa talousarviota ja jossa työvoiman liikkuvuus on todellista , eli se on siinä vaiheessa ainoastaan sellainen unioni , jolla on yhteiset työtä ja hyvinvointia koskevat säännöt , tai muuten on paras olla elättelemättä harhakuvia muille ja itselle mahdottomista lähentymisen teistä , jotka kuulostavat hyvältä , mutta jotka tosiasiassa vahingoittavat ennen muuta kaikkein heikoimpia .
Ja tästä kaikkien on syytä olla tietoisia .
Arvoisa puhemies , kallistun joistakin tämänpäiväiseen keskusteluun osallistuneista kollegoistani poiketen Anderssonin mietinnön kannattamiseen , muun muassa sen vuoksi , että katson sen sisältävän selviä eroja verrattuna komission tiedonantoon Tarkoitan erityisesti sitä , että tässä mietinnössä puolustetaan eurooppalaisen sosiaalimallin solidaarista lähestymistapaa ja haluaisin onnitella esittelijää siitä .
Haluaisin korostaa selkeitä sosiaalisen polkumyynnin vastaisia kantoja sekä oikeutta sosiaaliseen perusvakuutukseen , sosiaalisen lähentymisen tavoitetta ja erityisesti sitä , että naisten tasa-arvo on mainittu erittäin konkreettisesti yhdeksi sosiaalipolitiikan päätavoitteeksi .
Puutteena pidän sitä , että mietinnössä ei ole käsitelty riittävän johdonmukaisesti Euroopan unionin makrotaloudellista politiikkaa , joka vaikeuttaa tätä eurooppalaisen sosiaalivaltiomallin solidaarista uudistusta , mutta kaiken kaikkiaan suhtaudun tähän mietintöön myönteisesti .
Arvoisa puhemies , aluksi viittaan ja haluan sanoa uudelleen , että sosiaalisen suojelun uudistamisen tarve on ennemmin väline kuin uusi askel Euroopan rakentamisessa .
Näin asia ilmaistaan Anderssonin mietinnössä - joka on mielestäni erinomainen .
Eurooppa , Euroopan unioni , vaikka se onkin hyvin vahva talouden ja politiikan aloilla , jäisi epätäydelliseksi , heikoksi ja rajoittuneeksi ja ehkä mitättömäksi , jos emme kykenisi tekemään siitä vahvaa sosiaalisella alalla .
Käsittääkseni tämä edellyttää työmahdollisuuksia työnhakijoille , mutta myös toimia yhteiskunnallisesti heikoimmassa asemassa olevien hyväksi .
Ottaen huomioon , että kaikilla ihmisillä on oikeus sosiaaliseen suojeluun ja taattuun vähimmäistoimeentulotasoon , olen sitä mieltä , että ei pidä unohtaa erästä tilannetta : nimittäin niiden ihmisten tilannetta , jotka eivät ole syntyneet Euroopan unionin alueella .
Ei pidä unohtaa , että 717 000 henkilöä tuli vuonna 1999 tasaamaan meidän alhaista syntyvyyslukuamme .
Sen vuoksi yhteiskunnallisessa järjestyksessä on ehdottoman tärkeää sosiaalisesti tietoinen maahanmuuttajapolitiikka , kuten presidentti Gutierres äskettäin lausui Espanjassa .
On tarpeellista ottaa tarkasti huomioon sellaisten ihmisten tilanne , joiden työmahdollisuudet ovat uhattuina tai heikentyvät taloudellisten muutosten , fuusioiden , sulautumisten , uusien teknologioiden yms. takia .
Täällä on välttämätöntä sellainen koulutuspolitiikka , joka pätevöittää ja valmistaa uusiin työpaikkoihin ja joka vahvistaa häntä , jolla on jo työtä tai antaa hänelle uuden mahdollisuuden , sillä joskus , elokuvan nimi osoittautuu oikeaksi , postimies soittaa kahdesti .
Uskon vaatimattomasti , että on kaikkien Euroopan unionin kansallisten ja alueellisten hallitusten vastuulla , että postimies soittaa useammin kuin kerran .
Minun mielestäni , arvoisa komission jäsen , komissiolla on vastuu näiden mahdollisuuksien vauhdittamisesta ja koordinoimisesta . .
( EL ) Arvoisa puhemies , haluaisin onnitella Anderssonia todella ansiokkaasta työstä .
Hänen ansiostaan on saatu aikaan laaja yksimielisyys , ja haluaisin kiittää arvoisia parlamentin jäseniä heidän avustaan .
Haluaisin esittää joitakin kommentteja siitä , mitä on sanottu .
Ensiksi haluan korostaa , että keskustelu sosiaalisesta suojelusta on käynnistynyt jo vuosia sitten unionin toimielinten välillä , ja vuonna 1995 syntyi ensimmäinen tiedonanto otsikolla " Sosiaalisen suojelun tulevaisuus " , jota seurasivat Euroopan parlamentin lausunnot , jotka olivat laatineet Weiler ja Pronk .
Mielestäni olemme edenneet merkittävästi , koska puhumme jo sosiaalisen suojelun uudenaikaistamisesta .
Toinen kohta on , että meidän pitäisi ottaa huomioon se oikeusperusta , jonka pohjalta komissio voi toimia .
Tiedätte hyvin , että perustamissopimus ei tarjoa oikeusperustetta eurooppalaisen tason politiikoille , mutta on olemassa myös viime kerralla Eurooppa-neuvostossa esiin tuotu yksimielisyys siitä , että käynnistetään koordinointitoimenpiteet ja kokemusten vaihto onnistuneista ohjelmista jäsenvaltioiden välillä .
Kolmas huomio on , että niissä neljässä teemassa , joihin tässä tiedonannossa keskitytään ja jotka koskevat palkkatyötä , eläkejärjestelmien ylläpidettävyyttä , sosiaalista yhteenkuuluvuutta ja lopuksi terveydenhuollon laatua , noudatetaan naiskysymyksen suhteen horisontaalista lähestymistapaa , koska kussakin näistä luokista - kuten arvoisat parlamentin jäsenet sanoivat - on erityisongelmia , jotka koskevat naisia , ja näihin ongelmiin pitää monissa tapauksissa puuttua erillisillä politiikoilla .
Seuraava kohta ovat konkreettiset toimet , joihin olemme ryhtyneet .
Kuten tiedätte , puheenjohtajavaltio Portugali on jo suositellut korkean tason asiantuntijaryhmää , joka laatii ensimmäisen raporttinsa kesäkuun huippukokouksessa .
Puheenjohtajavaltio Portugali keskittyy kahteen aiheeseen : kestäviin eläkejärjestelmiin ja sosiaaliseen konvergenssiin .
Mielestäni ehdotus vastaavan yhteysryhmän luomisesta parlamentin tasolla on hyvin myönteinen , ja se voi auttaa seuraavan askeleen ottamisessa sen jälkeen , kun tämä korkean tason asiantuntijaryhmä on hyväksytty .
Koska sosiaalisen suojelun järjestelmien roolista ja sosiaalisen suojelun kustannuksista sekä näiden järjestelmien merkityksestä jäsenvaltioiden kilpailukyvylle esitettiin joitakin kommentteja , haluaisin huomauttaa , että eurooppalaisessa politiikassa yritetään yhdistää kilpailukyky ja sosiaalinen yhteenkuuluvuus .
Meidän on tietenkin otettava huomioon kilpailukyky , mutta sosiaalisen suojelun suunnittelu pitää hoitaa niin , että siitä tulee talouskasvua ja työllisyyttä edistävä tekijä .
Mielestäni tämä näkyy selvästi tiedonannon sisällössä .
Hyvät kollegat , seuraavien vuosien tavoitteemme on neuvoston yksimielisen päätöksen jälkeen edetä ensimmäiselle lähentämisen tasolle , näkemysten vaihtoon , sosiaalisten ongelmien luettelointiin ja tietopohjan luomiseen , jotta politiikat voitaisiin sovittaa paremmin yhteen .
Monien puhujien tavoin minäkin uskon , että nyt on otettu tärkeä ensimmäinen askel .
Jo hallitustenvälisessä konferenssissa sosiaalipoliittiset kysymykset ovat hyvin laajasti mukana , ja uskon , että olemme uudessa vaiheessa , jossa sosiaalipolitiikassa tulee huomattavissa määrin eurooppalaista politiikkaa .
Kiitos arvoisa komission jäsen Diamantopoulou .
Keskustelu on päättynyt .
Äänestys toimitetaan huomenna klo 11.30 .
 
WIPOn tekijänoikeussopimus Esityslistalla on seuraavana parlamentin jäsen Cederschiöldin laatima oikeudellisten ja sisämarkkina-asioiden valiokunnan suositus ( A5-0008 / 2000 ) ehdotuksesta neuvoston päätökseksi WIPOn tekijänoikeussopimuksen ja WIPOn esitys- ja äänitesopimuksen hyväksymisestä Euroopan yhteisön puolesta ( KOM ( 1998 ) 249 - C5-0222 / 1999 - 1998 / 0141 ( AVC ) ) . .
( SV ) Arvoisa puhemies , otamme nyt kantaa tärkeään kansainväliseen sopimukseen liittyvään kysymykseen , joka voi vaikuttaa hyvinvoinnin kehitykseen useissa jäsenvaltioissa .
Tämä koskee yhtä kotimaani Ruotsin suurinta vientialaa .
Se koskee musiikkia ja äänitteitä .
Se koskee taiteilijan oikeuksia tekijänoikeuksiin , jotka suojaavat hänen teoksiaan .
Kyse on WIPO : n tekijänoikeussopimuksesta ( World Copyright Treaty ) ja WIPO : n esitys- ja äänityssopimuksesta ( World Perfomance and Phonograms Treaty ) .
Taloudelliset kannustimet ja luomisvoima heikentyvät ilman henkisen omaisuuden suojaa .
Väärentämisen alalla liikkuvat isot rahat .
Laskelmien mukaan laittomasta kopioinnista aiheutuu noin 4,5 miljardin euron tulojen menetykset pelkästään Euroopassa .
Ongelma liittyy moniin viihdealan työtilaisuuksiin .
Tämä on historiallinen sopimus , koska EU toimii sopimusosapuolena .
Tilanne on tämä , vaikka järjestön jäseninä ovat vain jäsenvaltiot eikä EU .
On olemassa erityinen lauseke , joka vaatii parlamentin suostumusta kahdessa tapauksessa .
Tämän sopimuksen osalta molemmat ehdot on täytetty .
Luomme uuden institutionaalisen kokouksen , joka jatkossa seuraa sopimuksen soveltamista ja sen vaikutuksia .
Sopimus koskee lisäksi sellaisia kysymyksiä , joita käsitellään yhteispäätösmenettelyn mukaan .
Parlamentin on siis annettava suostumuksensa , koska kyse on sen toimivaltaan kuuluvasta asiasta .
Tulevaisuudessa näemme , onko oikein , että uusi parlamentaarinen kokous vähentää komission toimivaltaa näissä kysymyksissä .
Parlamentti ei kuitenkaan voi tällä hetkellä tehdä asialle mitään .
Tekijänoikeussopimuksella täydennetään taiteellisten ja kirjallisten teosten suojaamista koskevaa Bernin yleissopimusta .
Se antaa kansainvälisen oikeudellisen suojan levittämistä , myyntiä , vuokraamista , yleisölle välittämistä ja yleisön saataville saattamista varten .
Lisäksi ohjelmistot ja tietokannat saavat suojan .
Ongelmia syntyy , kun yritetään määritellä käsitettä " tekijä " .
Sitä ei esimerkiksi ole määritelty .
Toinen jonkin verran ongelmia aiheuttava kysymys liittyy välivarastointiin .
Tämäkin ongelma on ratkaisematta .
Sitä käsitellään yleisen lausekkeen avulla , jota ei ole määritelty .
Jos tällaisia kysymyksiä ei täsmennetä , niitä saatetaan tulkita maailmalla eri tavoin , ilman yhtenäistä linjaa .
Se ei olisi hyvä asia .
Ratkaisematta on myös välimiesoikeuteen liittyvä kysymys .
Parlamentti ei voi muuttaa näitä yksityiskohtia .
Voimme ainoastaan hyväksyä tai hylätä nykyisen sopimuksen - hyväksyä tai hylätä puutteellisen sopimuksen .
Sekä minä esittelijänä että valiokunta olemme sitä mieltä , että meidän pitää hyväksyä se .
Meillä on nyt sopimus - vaikkakin puutteellinen - joka merkitsee huomattavaa edistystä tekijänoikeuden osalta .
Olemmehan me pitkään keskustelleet siitä , pitäisikö parlamentilla ja EU : lla olla toimivaltaa henkiseen omaisuuteen liittyvissä patenttikysymyksissä .
Mielestäni pitää .
Patenttisuojan ja mallioikeuden alalla ei vielä ole yhteisön lainsäädäntöä , mutta sitä tarvitaan .
Eurooppalaista patenttia ollaan luomassa , mikä on hyvä asia .
Unioni ja jäsenvaltiot ottavat nyt ensimmäisiä askeleitaan tässä henkiseen omaisuuteen liittyvässä asiassa .
On hyvä , jos meillä on voimaa tehdä se , vaikka emme olekaan täysin tyytyväisiä asiaan .
Voimme siten toimia ehdokasvaltioiden esikuvana .
Suora taloudellinen etumme on , että näitä kysymyksiä koskevista määräyksistä päätetään ennen laajentumista .
Haluan kiittää komissiota sen tähän asiaan antamasta panoksesta , ja haluan kiittää myös erinomaisesta komission virkamiesten kanssa tehdystä yhteistyöstä .
Lopuksi haluan kiittää myös parlamentin jäseniä siitä , että he ovat ystävällisesti kuunnelleet puhettani näin myöhäisenä ajankohtana .
Arvoisa puhemies , minäkin haluaisin onnitella esittelijää , Cederschiöldiä , ansiokkaasta työstä .
Hän on paikantanut selkeästi ne ongelmat , joita Maailman henkisen omaisuuden järjestön ( WIPO ) sopimusten hyväksyminen aiheuttaa .
Niiden hyväksyminen on epäilemättä historiallinen tapahtuma , koska Euroopan unioni osallistuu sopimusosapuolena ensimmäistä kertaa kansainväliseen sopimukseen , jolla säädellään henkisen omaisuuden alaa .
On totta , että tie on ollut pitkä , mikä johtuu ennen kaikkea oikeudellisesta ongelmasta , jonka aiheutti kysymys siitä , voidaanko yhteisöä pitää täysin toimivaltaisena henkisen omaisuuden kysymyksissä .
Ongelma on nujerrettu .
Tänään meitä pyydetään lausumaan yksimielinen mielipiteemme käytännössä kahdesta sopimuksesta : tekijänoikeussopimuksesta ja esitys- ja äänitesopimuksesta .
Ensimmäisen sopimuksen osalta näyttää siltä , että se ratkaisee tehokkaasti taiteellisten ja kirjallisten teosten tekijöiden järkähtämättömät vaatimukset ja samalla suojelee heidän teostensa levittämistä , kaupallista vuokrausta ja yleisölle välittämistä .
Esitys- ja äänitesopimuksen osalta on painotettava , että ensimmäistä kertaa kansainvälisessä sopimuksessa , jonka myös yhteisö allekirjoittaa , tunnustetaan esiintyvien taiteilijoiden yksinoikeus kopioida , levittää ja vuokrata kaupallisesti esityksiään ja äänitteitään sekä tuoda ne yleisön saataville samoin kuin oikeus oikeudenmukaiseen korvaukseen äänitteiden esittämisestä radiossa .
Tämän vuoksi sopimus merkitsee huomattavan tärkeää edistysaskelta kopiointioikeuskysymyksen osalta .
Vaikkakaan , kuten komissio sanoo , sopimusteksteissä ei ole erityismääräyksiä kaikista osakysymyksistä , joita tekniikan kehittyminen tuo esiin , voidaan silti väittää , että esiintyvät taiteilijat saavat luotavan lainsäädäntökehyksen sisällä paremman suojan kuin mitä Rooman sopimus tai jopa yhteisön direktiivit tarjoavat .
Perussopimuksen 7 artiklan tulkinnasta voidaan päätellä , että kopiointisuojan täytäntöönpano ei tarkoita vain pelkkien itse äänitteisiin tallennettujen esitysten kopioinnin suojaa vaan myös osittaisen , täyden , ainutkertaisen tai väliaikaisen kopioinnin suojaa samoin kuin suojaa kaikille muille tuotannon muodoille .
Olisi kuitenkin hyvä puhua myös muutamista kohdista , joiden pitää olla huomion keskipisteenä WIPOn tai muiden diplomaattisten konferenssien tulevissa hankkeissa .
Ensiksi kyseessä on oikeus levittämiseen , kuten 8 artiklan 1 kohdassa sanotaan .
Saman artiklan seuraavassa kohdassa valtioille annettava edellä mainitun oikeuden raukeamisen säätelymahdollisuus on vaarallinen ja yksi sopimuksen kaikkein kielteisimmistä kohdista , koska mikään ei estä valtioita säätämästä erityisehtoja tälle oikeuden raukeamiselle , millä on taiteilijoiden kannalta kielteisiä seurauksia .
Kaupallisen vuokraamisen oikeuden osalta 9 artiklan tulkinnasta voidaan päätellä , että kaupallisen vuokraamisen yksinoikeus kuuluu esiintyville taiteilijoille , vaikka tästä olisikin säädetty kansallisessa lainsäädännössä , ja mielestäni tässä on ero 13 artiklaan nähden .
Lopuksi haluan sanoa , että näiden sopimusten ratifiointi avaa uuden näkymän omistusoikeuteen .
2000-luvulla , tiedon ja immateriaalisen talouden vuosisadalla , tekijänoikeus on hallitseva omaisuuden muoto ja monissa tapauksissa tärkeämpi kuin perinteinen omaisuus .
Edessämme on uuden oikeuden luomisen aikakausi , jolloin tekijänoikeuksien hyödyntäminen ja teosten yleisölle välittämisen yhteinen etu kohtaavat erityisen voimakkaasti .
Arvoisa puhemies , minäkin kiitän esittelijää , mielestäni hän on käsitellyt muutamia tärkeitä asioita , joita minäkin kohta vielä käsittelen .
Aluksi sanon , että me keskustelemme siitä , puoltaako parlamentti käsiteltävänä olevien WIPO-sopimuksien hyväksymistä .
Mikään ei ole vielä voimassa , parlamentin päätöksellä on siis tällä kertaa painoa .
EU : n liittyminen vastaa EU : n vaatimusta siirtää itselleen kaikki kansainvälinen ja sisäinen toimivalta , mutta epäselvää on se , minne kansallisesta valvonnasta poistettava toimivalta pitäisi siirtää .
Puoltava lausunto on siis paikallaan vain , jos EP on alusta loppuun WIPO-sopimusten kehittämisessä mukana ja sillä on oikeus yhteispäätökseen .
Amsterdamin sopimuksessa ei sovittu sellaista .
Mitä komissio sanoo siihen ?
WIPO-sopimusluonnoksissa on jäänyt tärkeitä näkökohtia epäselviksi , niin sanoo esittelijäkin .
Yhden esimerkin mainitakseni : sopimuksessahan ei määritellä ollenkaan käsitettä " tekijä " .
Se aiheuttaisi väistämättä sopimuskumppanien välisiä oikeudellisia kiistoja .
Sen vuoksi kysyn komissiolta : haluaako se kohdata tämän ongelman silmät kiinni ?
Haluaako se pakottaa muut sopimuskumppanit hyväksymään omat tekijänoikeusmääritelmänsä ?
WIPOn lähestymistapa perustuu myös yksilökeskeiseen oikeuskäsitykseen .
Tämä johtaa ongelmiin esimerkiksi saamelaisten alkuperäiskansojen kohdalla , koska heillä on toisenlainen oikeuskäsitys , nimittäin kollektiivinen oikeuskäsitys .
Pelissä on kuitenkin julkisiakin etuja .
Epäselvää on esimerkiksi se , voivatko julkiset kirjastot ylipäänsä enää lainata tulevaisuudessa ilmaiseksi kirjoja , videoita ja kasetteja .
Tämä liittyy välittömästi oikeuteen yhtäläisistä koulutusmahdollisuuksista .
Miksi komissio vaikenee siitä ?
Haluaako se yksityistää koulutuksenkin ?
Taloudelliset edut on kirjattu sopimuksiin hyvin suurin kirjaimin , julkinen etu sen sijaan aivan pienin kirjaimin .
Nyt maalataan kuvaa köyhästä runoilijasta .
Tässä on kuitenkin kyse Titanic-elokuvan musiikin aukottomasta markkinoinnista .
WIPOn ja TRIPSin ( teollisuus- ja tekijänoikeuksien kauppaan liittyvien näkökohtien ) välinen suhde on lisäksi selvittämättä , varsinkin kun sopimukset ovat osittain päällekkäisiä .
Nyt voisi sanoa : selvä , TRIPS , erona on teollis- ja tekijänoikeuksien kauppaan liittyvä henkinen omaisuus , mutta WIPOssahan on kyse pääasiassa kaupallisesta merkityksestä .
Sen vuoksi kysyn : missä kulkee näiden sopimusten raja , ja pitääkö niiden välillä olla yhteistyötä ?
Jos pitää , minkälaista ?
Pitääkö WIPOsta tehdä ennakkotapaus , jotta myös TRIPS saataisiin alistettua kokonaan EU : n toimivaltaan ?
Kaiken kaikkiaan ehdotus kaipaa vielä huomattavaa selvittämistä ja korjausta .
Odotan , että komissio antaa tietoa esitetyistä kysymyksistä , jotta voisin ylipäänsä esittää ryhmäni äänestysselityksen .
Arvoisa puhemies , kiitos esittelijälle loistavasta mietinnöstä , jonka mukaan yhteisön liittyminen näihin kahteen WIPOn sopimukseen ei saa rajoittua olemaan pelkkä toimielinuudistus , mikä on sinänsä tärkeää : Euroopan yhteisöllä ja WIPOlla on nyt mahdollisuus tehdä yhteistyötä .
Tämä ratifiointi on tärkeä myös Euroopan laajentumisen kannalta .
Mutta tämän yhteisön liittymissopimuksen takana on toinenkin ajatus , mikä minusta on hyvin näennäinen ja kuitenkin joidenkin jäsenvaltioiden mielestä liiankin uhkaava .
On kysymys siitä , että meidän täytyy aloittaa uusi eurooppalainen kulttuuripolitiikka , josta toivon , että me , parlamentti , neuvosto ja komissio , voisimme olla yksimielisiä .
Kulttuuripolitiikka tarkoittaa muun muassa luomisprosessin puolustamista , tekijöiden tunnustamista ja korkeatasoisen kulttuurin tuotantoa .
Ja lisäksi nyt , kun Euroopassa pitää luoda uusi tekijänoikeuksia ja lähioikeuksia koskeva politiikka , on kiireellisesti tarkennettava määritelmää tekijästä - tätä on korostettu useaan otteeseen .
Tässä asiassa on vielä liian paljon epäselvyyksiä , joiden selvittämiseksi meidän on ponnisteltava modernin teknologian tulemisen takia .
Arvoisa puhemies , arvoisa komission edustaja , WIPO-sopimusten syntyminen oli huomattava myönteinen kehitysaskel kohti globaalia tietoyhteiskuntaa .
Sopimuksissa kiteytyy vuosikymmenien tekijänoikeusperintö , ja ne edustavat tarkkaan harkittua tasapainoista ratkaisua tekijänoikeuksien ja lähioikeuksien sääntelystä .
Sopimusten voimaantulo ja lopullinen muoto on kuitenkin tämän suosituksen lisäksi riippuvainen osapuolten omasta täytäntöönpanosta .
Yhdysvalloissa WIPO-sopimus on jo saatettu voimaan Digital Millennium Corporate Actin avulla ja WIPOn hienovarainen tasapaino on tällä lainsäädäntötoimella onnistuttu säilyttämään .
Myös EU : n tulee edetä lainsäädäntötyössään WIPOssa sovitun mukaisesti .
Huolestuttavaa onkin , että edellisen parlamentin ottamat kannat eivät tue WIPOn tasapainoista järjestelmää .
Ensimmäisen käsittelyn lausunto tekijänoikeusdirektiivistä oli erityisen vinoutunut , ja tasapainoa ollaan lisäksi muuttamassa eurooppalaisittain vahingolliseen suuntaan .
Ehdotetuilla suosituksilla ei paranneta kulttuurin asemaa Euroopassa , päinvastoin .
Parlamentin esittämät muutokset lähinnä parantaisivat olemassa olevien markkinoiden vakiintuneiden mediatalojen mahdollisuuksia siirtää vanhat , yli 80-prosenttiset markkinaosuutensa uuteen ympäristöön jäykillä ja ylimitoitetuilla tekijänoikeusäännöksillä .
Nyt en puhu siis Charlotte Cederschiöldin suosituksesta , joka on erinomaisen hyvä paperi , vaan tekijänoikeusasioista , joita edellinen parlamentti on käsitellyt .
Yksittäisenä huomiona haluankin kiittää Cederschiöldiä siitä , että hän on selkeyttänyt esimerkiksi niin sanottujen väliaikaisten kopioiden käsitettä lausunnossaan .
WIPO-sopimuksessa ei ole tietoisesti otettu kantaa väliaikaisiin kopioihin .
Jos nämä tekniset kopiot kuuluisivat suojan alaisuuteen , tulisi tiedonsiirrosta - kuten suosituksessa aivan oikein todetaan - kallista ja monimutkaista ilman mitään syytä .
Kysehän olisi samasta tilanteesta kuin jos posteljooni joutuisi maksamaan tekijänoikeusmaksua , kun hän kuljettaa kirjan kuluttajan luettavaksi .
Kulttuurin todellinen etu on , että taidetta ja tietoa voidaan siirtää turvallisesti ja vaivattomasti taiteilijalta suoraan käyttäjälle , kuluttajalle .
Uusi toimintaympäristö on ennen kaikkea valtava mahdollisuus luoda ja levittää kulttuuria toisin kuin koskaan aikaisemmin .
Oleellista on , että kaikkien osapuolten edut huomioidaan .
Tämän parlamentti on omassa suosituksessaan pyrkinyt ottamaan huomioon .
Arvoisa puhemies , immateriaalioikeuksien suojaamisen alalla todellisuus näyttää menevän sääntöjen edelle .
Talouden kehitys , uudenlaisten sopimusten ilmestyminen ja teknologiset keksinnöt ovat ilmiöitä , jotka tuovat mukanaan usein tapahtuvia ja nopeita muutoksia , joita sääntöjen laatijoiden täytyy pohtia .
Tällä alalla sääntöjen laadinta on prosessi , joka etenee hitaasti , liian hitaasti siihen nopeuteen nähden , jolla säädeltävä todellisuus muuttuu .
Mikäli tällainen väite on totta missä tahansa tapauksessa , se osoittautuu yhä ilmeisemmäksi , kun keskusteluun osallistuvat monikansalliset , ylikansalliset elimet , kuten sisämarkkinoilla toimiva yhdenmukaistamisvirasto , jonka piirissä on keskusteltu niistä sopimuksista , joiden korjaamista nyt ehdotetaan .
Kun sovimme näiden sopimusten ratifioinnista , voimme kysyä itseltämme , vastaavatko ne alan uusimpiin tarpeisiin .
Vastaus ei kovin helposti voi olla myönteinen .
Ei ole pienintäkään epäilystä siitä , että nämä sopimukset saattavat alan säännöksiä ajan tasalle , mutta ei ole myöskään pienintäkään epäilystä siitä , että tällä hetkellä on monia ratkaisemattomia ongelmia .
Encyclopedia Britannican äskettäinen ilmestyminen Internetissä ja virtuaalisten kirjastojen syntyminen ovat tuoneet esille sen , että ratkaisemattomia ongelmia on paljon .
Esimerkiksi ratkaisu , jonka yksi tärkeimmistä virtuaalikirjastoista on tehnyt - joka muuten on minun kotiyliopistoni , Alicanten yliopiston ratkaisu - ja joka perustuu siihen , että kirjastoon ei kuulu teoksia , joilla on voimassa olevat tekijänoikeudet , on merkittävä rajoitus tämäntyyppisten virtuaalikirjastojen kehitykselle .
Tällä hetkellä näiden sopimusten ratifioinnin merkitys on vähäinen .
Toisaalta ongelmat , joita niillä ratkaistaan , on jo suurelta osin ratkaistu direktiivillä , joka koskee tiettyjen tekijänoikeuksia ja muita vastaavia oikeuksia koskevien näkökulmien yhtenäistämistä tietoyhteiskunnassa .
Toisaalta suurin osa jäsenvaltioista on jo sovittanut lainsäädäntönsä niiden sopimusten mukaiseksi , joita nyt ratifioidaan .
Lopuksi täytyy tuoda esiin , että lainsäädännölliset muutokset , joita on otettu käyttöön eräissä maissa , kuten Espanjassa , ovat ratkaisseet joitakin ristiriitoja , mutta saaneet aikaan uusia , jotka ovat tavallisia , kun on kyse oikeuksien ja materiaalien hinnoittelusta .
Kun on kyse näin arkaluonteisesta asiasta , eri osapuolten välille on tarjottava tasapainoisia ratkaisuja .
Vain sillä tavoin säännöt voidaan hyväksyä . .
( NL ) Arvoisa puhemies , haluaisin aloittaa kiittämällä esittelijää hänen tekemästään työstä .
Komissiolla on sellainen vaikutelma , että hän on toiminut nopeasti ja tarkasti .
Tämä on tärkeä asia .
Komissiolla on syytä ilmaista kiitoksensa esittelijälle .
Haluaisin heti ilmoittaa komission johtopäätöksestä .
Komissio on samaa mieltä suositusluonnoksen johtopäätöksistä .
Tämä tarkoittaa , että komissio hyväksyy tämän parlamentin tekemän ratifioinnin .
Haluaisin painottaa molempien sopimusten tärkeyttä .
WIPOn ( Maailman henkisen omaisuuden järjestö ) tekijänoikeussopimus ja WIPOn esitys- ja äänitesopimus ovat molemmat edistystä tekijänoikeuksien ja lähioikeuksien kansainvälisessä suojelussa ja siten oleellinen parannus Bernin ja Rooman sopimuksiin .
Molemmat sopimukset vaikuttavat siihen , että teosten suojelu saadaan korkealle tasolle , mutta ne molemmat takaavat , että sisältö tulee kaikkien ulottuville sähköisten tietoverkkojen kautta .
Molemmissa sopimuksissa sallitaan nimenomaisesti , että yhteisöstä tulee sopimusosapuoli ja se saa tärkeän tehtävän valvonnassa tällä alueella .
Sillä , että yhteisö hyväksyy sopimukset , on myös suuri merkitys , koska se osoittaa , että yhteisö kiinnittää paljon huomiota teollis- ja tekijänoikeuksiin .
Hyväksyntä johtaa myös siihen , että Euroopan unionin rooli tekijänoikeuksien alalla tunnustetaan laajemmin kansainvälisesti .
Kansainvälisellä tasolla kannatetaan kovasti sopimusten nopeampaa voimaantuloa .
Ensimmäisen sopimuksen on nyt ratifioinut 13 WIPOn jäsenvaltiota ja toisen sopimuksen 12 WIPOn jäsenvaltiota , myös Yhdysvallat .
Tämä voimaantulo riippuu suurelta osin Euroopan unionista , koska sopimusten voimaanastumista varten tarvitaan 30 ratifiointiasiakirjaa ja koska Euroopan unionin ja jäsenvaltioiden sekä assosioituneiden maiden allekirjoittamat asiakirjat ovat hyvin tärkeitä kyseisen lukumäärän saavuttamiseksi .
Myös monet kehitysmaat odottavat , että Euroopan unioni ratifioi nopeasti , koska se olisi maailmanlaajuisesti vahva signaali .
Tässä yhteydessä parlamentilla on ollut avainrooli tietoyhteiskunnan tekijänoikeuksia koskevasta direktiiviluonnoksesta käydyissä keskusteluissa , jotka johtivat Barzantin mietinnön hyväksymiseen helmikuussa 1999 .
Tämä direktiivi on välttämätön vastapaino ehdotetulle päätökselle , ja se sisältää pääpiirteittäin WIPOn sopimusten tärkeimmät periaatteet .
Euroopan parlamentin täytyy nyt jälleen noudattaa 300 artiklan 3 kohdan mukaista erityistä lausuntomenettelyä .
Oikea signaali , joka annetaan muulle maailmalle tämän suosituksen muodossa , on hyvin tärkeä .
Lyhyesti sanottuna , toistan vielä komission johtopäätöksen : komissio kannattaa suositusluonnosta ja toivoo , että sillä on suuri merkitys kaikille , joille teollis- ja tekijänoikeudet ovat tärkeitä .
Kiitos , arvoisa komission jäsen .
Keskustelu on päättynyt .
Äänestys toimitetaan huomenna klo 11.30 .
( Istunto päättyi klo 23.55 ) SISÄLTÖ ISTUNTO I TIISTAINA 15 .
HELMIKUUTA 2000 1 Kahden edellisen istunnon pöytäkirjojen hyväksyminen 1 Esityslista 2 Komission strategiset tavoitteet ja lainsäädäntöohjelma 2 Tervetulotoivotukset 32 ÄÄNESTYKSET 33 Rehujen lisäaineet 42 " Skrapie " 49 Yhteisön vesipolitiikka 52 Eurooppaa koskeva keskustelu : toimielinuudistusta käsittelevät ehdotukset 61 Kyselytunti ( komissio ) 66 Yhteisön vesipolitiikka ( jatkoa ) 84 Ympäristöalan rahoitusväline ( Life ) 91 Sosiaalisen suojelun uudistaminen 96 WIPOn tekijänoikeussopimus 105

 
Edellisen istunnon pöytäkirjan hyväksyminen Eilisen istunnon pöytäkirja on jaettu .
Onko huomautettavaa ?
Arvoisa puhemies , pöytäkirjan mukaan kaksi jäsentä käytti eilen puheenvuoron Strasbourgiin maanantaina viivästyneistä lennoista .
Haluaisin lisätä , että myös Amsterdamin Schipolin kentältä lähtevä lento viivästyi , ja sitten se peruutettiin .
Kone vei meidät Basel-Mulhousen lentokentälle .
Meille kerrottiin , että lentokentällä olisi odottamassa bussi , kun saavumme .
Tosiasiassa bussi tuli lentokentälle 45 minuuttia saapumisemme jälkeen .
Pääsimme tänne lopulta maanantaina kello 20.30 , jolloin muutamat meistä olivat olleet matkalla yli 12 tuntia .
Tällainen palvelu ja hankaluus päästä Strasbourgiin maanantaina on täysin toivotonta .
Jos Ranskan hallitus haluaa , että tapaamme jatkossakin Strasbourgissa , se voisi edes varmistaa , että jos lennot ohjataan Baseliin , bussit ovat ajoissa kiertokautta tulemaan joutuneita matkustajia vastassa ; muuten meidän on aivan turha yrittää saapua tänne maanantaina hoitamaan minkäänlaisia asioita .
Voitaisiinko tämä lisätä pöytäkirjaan ?
Arvoisa puhemies , minulla oli paikka samassa lentokoneessa ja häpeäkseni joudun sanomaan , että kyseessä oli kansallinen lentoyhtiömme KLM , ja toivon , että asia voidaan hoitaa seuraavan kerran paremmin , myös yhteistyössä toisen lentoyhtiön kanssa .
( Parlamentti hyväksyi pöytäkirjan . )
Arvoisa puhemies , haluaisin vain kiinnittää huomionne tämänpäiväisen esityslistan yhteen kohtaan .
Päätimme maanantaina , että siirrämme Geneven yleissopimuksen 50-vuotispäivää koskevaa neuvoston julkilausumaa .
Haluaisin vain tehdä selväksi , että tänään käsitellään vain esityslistan muita kohtia , ei Geneven yleissopimuksen 50-vuotispäivää .
Tämä kohta siirrettiin seuraavaan maaliskuun istuntoon .
Se on vahingossa merkitty vielä tämänpäiväiselle esityslistalle .
Jäsen Swoboda , vahvistan sen , minkä te juuri sanoitte .
Kyseessä on todellakin painohetkellä tapahtunut virhe .
Teksti , joka jaettiin , ei ole todistusvoimainen , sillä keskustelun ajankohtaa päätettiin siirtää .
Arvoisa puhemies , sanoisin vain , että kun olin jaloittelemassa tänä aamuna , huomasin kahden henkilön tupakoivan istuntosalin ulkopuolella .
Haju oli todella kuvottava !
Voisitteko ryhtyä toimiin tämän epäkohdan korjaamiseksi ?
En usko , että voin itse tehdä sitä , mutta te olette oikeassa : meidän pitäisi löytää keino opettaa nopeasti myös niitä , jotka eivät noudata kieltoja , joista me itse olemme päättäneet .
Lentokoneiden myöhästymisten ja niistä aiheutuneiden ongelmien osalta voitaisiin ajatella pienen yhdistyksen muodostamista - en totta puhuen tiedä , miten pienen - niiden toimesta , joilla oli vaikeuksia saapua Strasbourgiin osallistuakseen tähän istuntojaksoon , sillä näin voitaisiin arvioida , paljonko ja minkälaisia ongelmia todellisuudessa on jouduttu kohtaamaan .
 
Unionin kehitysyhteistyöpolitiikan ja muiden politiikan alojen johdonmukaisuus Esityslistalla on seuraavana neuvoston ja komission julkilausumat unionin kehitysyhteistyöpolitiikan ja muiden politiikan alojen johdonmukaisuudesta .
Arvoisa puhemies , puhun hyvin mielelläni ensimmäistä kertaa parlamentille neuvoston puheenjohtajavaltion puolesta ja totean , että Euroopan parlamentilla täytyy lähiaikoina edelleenkin olla erittäin tärkeä rooli kehitysyhteistyöpolitiikkojen syventämisessä Euroopan unionin tasolla .
Minulla on tänään kunnia antaa teille julkilausuma Euroopan unionin kehitysyhteistyöpolitiikkojen johdonmukaisuudesta .
Kuten on selvää , jätän komission tehtäväksi täydentää joitakin niistä huomioista , joita minulla on tilaisuus tehdä .
Korostan aluksi , että meidän kaikkien mielestä on välttämätöntä sovittaa Euroopan unionin tasolla yhteen monilla elämänalueilla tapahtunut hämmästyttävä kehitys ja edistys , erityisesti voimakas teknologinen kehitys , joka on viime vuosikymmeninä kiihtynyt ja merkinnyt suurelle osalle maailman väestöä hyvinvoinnin lisääntymistä ja elinolojen kohentumista , ja se tekijä , että samanaikaisesti joidenkin alueiden ja maapallon joidenkin geopoliittisten alueiden välinen kuilu on syventynyt entisestään , mikä on horjuttanut kansainvälistä järjestelmää ja uhannut rauhaa .
Näin ollen meidän kaikkien omantunnonasia on pyrkiä sovittamaan politiikkamme paremmin tähän tavoitteeseen , että parannamme vakautta ja tasapainoa maapallomme eri alueilla .
Tästä seuraa , että kehitysyhteistyöpolitiikkoja on arvioitava uudelleen vastauksena talous- ja rahamarkkinoiden maailmanlaajuistumiselle .
Näiden markkinoiden toimintaedellytyksissä on havaittu ilmeinen epätasapaino , joka luonnollisestikin edellyttää ehdottomasti merkittäviä korjauksia , jotka puolestaan edellyttävät kehitysyhteistyöpolitiikoilta niin ikään ehdottomasti uusia vaihtoehtoja .
Sen vuoksi tarvitaan uudenlaista kehitysyhteistyöpolitiikkojen mallia , ja haluaisin korostaa , että se edellyttää meiltä toimia neljän keskeisen näkökohdan osalta : Ensiksikin se edellyttää yhteistyön parantamista kaikkien kansainvälisten toimijoiden välillä avunantajien tasolla , humanitaarisen avun ja kehitysyhteistyöpolitiikkojen välisen koordinoinnin , johdonmukaisuuden ja yhteyden lisäämistä , monenvälisen järjestelmän vahvistamista sekä velkojen ja rahoitus- ja kehitysongelmien entistä parempaa huomioimista ; kuitenkin myös niissä maissa , jotka saavat nykyisin kehitysapua , tarvitaan ehdottomasti joitakin uusia toimintatapoja , nimittäin korruption torjuntaa , demokratian ja hyvän hallintotavan ottamista niiden poliittisten järjestelmien kehittämisen perusperiaatteiksi ja lisäksi erityisen huomion kiinnittämistä näiden maiden omiin politiikkoihin köyhyyden lievittämiseksi .
Toinen näkökohta tässä uudenlaisessa kehitysyhteistyöpolitiikkojen mallissa liittyy siihen , että meillä täytyy olla entistä kokonaisvaltaisempi näkemys kehitysyhteistyöstä eikä sellaista näkemystä , jossa kehitysapu nähdään tämän politiikan ainoana osa-alueena .
Myös muiden politiikkojen , kuten talous- , kauppa- ja sijoituspolitiikkojen , merkitystä pitää lisätä yhä enemmän , mutta lisäksi on välttämätöntä , että tämä kokonaisvaltainen näkemys kehitysyhteistyöstä omaksutaan sekä maailmanlaajuisten politiikkojen että eri avunantajavaltioiden politiikkojen tasolla .
Tämän uudenlaisen mallin kolmas näkökohta , jota haluaisin korostaa , liittyy tavoitteiden saavuttamiseen tähtäävään politiikkaan .
Kun tärkeimmät kansainväliset avunantajavaltiot olivat tarkastelleet yhdessä asiaa vuonna 1995 etenkin OECD : n kehitysapukomitean tasolla , pystyttiin määrittelemään joitakin tärkeitä tavoitteita , joiden pitäisi ohjata kehitysyhteistyöpolitiikkojen kohdentamista ja täytäntöönpanoa niin kansallisvaltioiden kuin kansainväliselläkin tasolla .
Näiden tavoitteiden mukaisesti köyhyys pyritään vähentämään puoleen vuoteen 2015 mennessä , kuten tiedetään , edistämällä oppivelvollisuuden yleistymistä , vähentämällä tuntuvasti lapsikuolleisuutta ja vaikuttamalla eri tavoin sosiaaliseen hyvinvointiin , niin että tämä tavoite voitaisiin todellakin saavuttaa .
Se merkitsisi sitä , että lievitettäisiin äärimmäistä köyhyyttä , jossa yli kolmasosa maailman väestöstä elää , että lievitettäisiin lähes miljardin äärimmäisessä köyhyydessä elävän ihmisen elinoloja .
Tämän tavoitteen saavuttamista ei voida pitää mahdottomana , mutta se todellakin edellyttää koko kansainväliseltä yhteisöltä voimakasta osallistumista ja voimakasta väliintuloa .
Tässä on uudenlaisen kehitysyhteistyömallin neljäs näkökohta , jota haluaisin korostaa : kehitysyhteistyöpolitiikat nähdään nykyisin , erityisesti viime vuosina , entistä maailmanlaajuisemmassa yhteydessä , jossa ei ole voimakasta kansainvälistä johtajuutta .
Siihen ovat vaikuttaneet merkittävästi Yhdistyneiden Kansakuntien järjestelmään mutta myös Bretton Woods -järjestelmään kuuluvien instituutioiden yhteiset toimet .
On tärkeää mainita erityisesti , että tätä keskustelua ovat edistäneet olennaisella tavalla sekä Maailmanpankki etenkin Comprehensive Framework -asiakirjassaan että Kansainvälinen valuuttarahasto : ensimmäistä kertaa tällainen instituutio ottaa köyhyyden lievittämistä koskevan ongelman keskeiseksi poliittiseksi suuntaviivakseen ja sitoutuu velkojen helpottamiseen ja köyhyyden lievittämiseen tavalla , jota ei olisi aiemmin voinut kuvitellakaan .
Kansainväliset järjestöt käsittelevät tässä uudessa roolissa myös kehitysyhteistyöhön liittyviä ongelmia , joten meidän täytyy pohtia Euroopan unionin roolia tässä yhteydessä .
Puheenjohtajavaltio Portugali on korostanut , että Euroopan unionin täytyy sovittaa entistä paremmin yhteen erittäin tärkeä kansainvälinen roolinsa tärkeimpänä avunantajana ja johtava ja entistä aktiivisempi rooli näissä kansainvälisten kehitysyhteistyöpolitiikkojen uudistamispyrkimyksissä ja parantaa yhteyttä ja koordinointia etenkin Yhdistyneiden Kansakuntien järjestelmän ja Bretton Woods -järjestelmän kanssa .
Jotta Euroopan unionin roolia voitaisiin vahvistaa kansainvälisissä kehitysyhteistyöpolitiikoissa , mielestämme on välttämätöntä toteuttaa erityisesti kolmenlaisia toimia .
Ensiksikin on parannettava sen kehitysyhteistyöpolitiikan tehokkuutta .
Kuten tiedetään , kehitysyhteistyöpolitiikoista tehtiin kokonaisarviointi vuonna 1995 ja tämän kokonaisarvioinnin päätelmät voitiin esittää Saksan puheenjohtajakaudella .
Tärkeimmissä päätelmissä korostettiin , että Euroopan unioni tarvitsee entistä johdonmukaisempaa politiikkaa ja yleistä strategista näkemystä kehitysyhteistyöhön liittyvistä ongelmista .
Niissä korostettiin sellaisia näkökohtia , että on välttämätöntä lisätä politiikkojen välistä koordinointia ja täydentävyyttä , yhdenmukaistaa ja yksinkertaistaa unionin nykyisen kehitysyhteistyöpolitiikan täytäntöönpanon organisaatiokehystä , tehostaa tuen hallintaa ja uudistaa erityisesti sen väliintulomekanismeja sekä tehostaa arviointijärjestelmää ja tehdä tuen myöntämisestä avoimempaa .
Toinen korostamisen arvoinen näkökohta liittyy Euroopan unionin ja jäsenvaltioiden politiikkojen välisen täydentävyyden lisäämiseen .
Tiedetään , että merkittävä osa tuesta myönnetään nykyisin jäsenvaltioiden kansallisissa politiikoissa , jotka eivät aina ole täydentäviä eivätkä koordinoituja ; Euroopan unionin myöntämän tuen haaskaus tai tehottomuus johtuu paljolti juuri siitä , että sitä , mitä kukin jäsenvaltio tekee ja mitä Euroopan unionin toimielimet aikovat tehdä tai suunnittelevat , ei kyetä koordinoimaan eikä täydentämään .
Mielestämme on niin ikään ehdottoman välttämätöntä , että voimme lähiaikoina tehdä kaikkemme tehostaaksemme jäsenvaltioiden harjoittamien politiikkojen ja Euroopan unionin politiikkojen välisiä täydentävyys- ja koordinointimekanismeja .
Kolmas korostamisen arvoinen näkökohta : politiikkojen johdonmukaisuuden lisääminen , joka on tämänpäiväisen keskustelumme keskeinen aihe .
Ensiksikin me kaikki käsitämme , ettei riitä , että parannamme tukiehtoja , ja että muut Euroopan unionin politiikat täytyy liittää paremmin toisiinsa , niin että kehitysyhteistyön tavoitteet voitaisiin saavuttaa paitsi avun ja tuen kautta myös ennen kaikkea omaksumalla entistä kokonaisvaltaisempi näkemys niistä eri politiikoista , jotka liittyvät kehitysyhteistyön tavoitteisiin .
Kuten tiedetään , neuvosto hyväksyi kesäkuussa 1997 päätöslauselman ja komissio sitoutui antamaan arviointikertomuksia , joista ensimmäinen annettiin neuvostolle toukokuussa 1999 .
Siinä esitetään jo joitakin politiikkojen koordinointiin liittyviä näkökohtia etenkin rauhan rakentamisen , elintarvikkeiden turvallisuuden , kalatalouden ja muuttoliikkeen alalla .
Kuten niin ikään tiedetään , komissio antaa piakkoin tiedonannot niin johdonmukaisuudesta kuin kehitysyhteistyöpolitiikastakin .
Tätä keskustelua voidaan varmastikin rikastuttaa lähikuukausina vielä Portugalin puheenjohtajakaudella niiden asiakirjojen perusteella , joita komissio antaa meille tästä asiasta .
Politiikkojen johdonmukaisuus tulee aina olemaan rajallista , mikä on selvää , ja on luonnollista , että jonkinlainen politiikkojen epäjohdonmukaisuus on eräs keino tasapainottaa ja pohtia niitä ristiriitaisia ja epäjohdonmukaisia etuja , joita unionin alueella esiintyy , ja että ainoastaan tällä tavalla voidaan hallita myös jonkinlaista politiikkojen epäjohdonmukaisuutta .
Tästä huolimatta haluaisimme tähdentää , että Euroopan unionin politiikkojen johdonmukaisuuden lisääminen unionin nykytilanteessa ja nykyoloissa edellyttää , että pohdimme toden teolla joitakin Euroopan unionin dynamiikkaan liittyviä näkökohtia .
Tarkoitan nimenomaan Euroopan unionin sisäistä dynamiikkaa .
Tiedämme , että Euroopan unionilla on nyt oma , etenkin Amsterdamin sopimuksesta johtuva dynamiikkansa , jonka myötä se vahvistaa poliittista ulottuvuuttaan , mikä vaikuttaa merkittävällä tavalla myös kehitysyhteistyöpolitiikkojen oletettuun johdonmukaisuuteen .
Meidän täytyy myös odottaa hallitustenvälisen konferenssin työn tuloksia ja nähdä , millainen dynamiikka siellä omaksutaan laajentumisen osalta , jotta voimme tarkastella , missä määrin Euroopan unionin sisäisellä dynamiikalla pyritään lisäämään sen politiikkojen johdonmukaisuutta ja erityisesti kehitysyhteistyön osalta edistämään tuota tavoitetta asianmukaisin institutionaalisin järjestelyin .
Toinen politiikkojen johdonmukaisuuteen liittyvä näkökohta : kehitysyhteistyöpolitiikka unionin ulkopolitiikan yhteydessä .
Tiedämme , että unionin ulkopolitiikalla on nyt uusi ulottuvuus , ja tiedämme , että Euroopan unionilla on korkean edustajan , kriisinhallintajoukkojen ja sotilaallisen kriisinhallintakeskuksen perustamisen myötä oma dynamiikkansa , jota emme voi väheksyä tarkastellessamme kehitysyhteistyöpolitiikkojen roolia .
Tiedämme myös , että on olemassa näkökohtia , jotka liittyvät poliittiseen vuoropuheluun , yhteisten kantojen tai toimintojen hyväksymiseen , yhteisten strategioiden laatimiseen , ennalta ehkäisevään diplomatiaan ja alueellisten kriisinehkäisy- ja kriisinhallintavalmiuksien kehittämiseen .
Varmastikin kaikkien näiden näkökohtien toteuttaminen ja kehittäminen edistää merkittävällä tavalla kehitysyhteistyöpolitiikkojen roolin tehostamista Euroopan unionin ulkopolitiikassa .
On syytä sanoa , että tällä samalla tasolla , Euroopan unionin tasolla , kehitysyhteistyöpolitiikan sovittamisen ulkopolitiikan yhteyteen täytyy varmastikin edetä samalla tavalla kuin monien jäsenvaltioiden sovittaessa kehitysyhteistyöpolitiikkojaan omien ulkopolitiikkojensa yhteyteen , ja tämä edellyttää ehdottomasti YUTP : n päätöksentekomekanismien ja toimielinrakenteiden vahvistamista , jolloin voidaan parantaa kehitysyhteistyöpolitiikan ja ulkopolitiikan välineiden välistä yhteyttä .
Olemme tässä yhteydessä vakuuttuneita , että meidän täytyy siirtyä jälkikolonialistisesta mallista todelliseen eurooppalaiseen kehitysyhteistyöpolitiikan malliin , kun tiedetään , kuten me tiedämme , että joidenkin jäsenvaltioiden politiikat ovat säädelleet eurooppalaista kehitysyhteistyöpolitiikkaa paljolti kyseisten valtioiden politiikkojen jälkikolonialististen vaikutteiden mukaisesti .
Kolmas harkitsemisen arvoinen näkökohta : Euroopan unionin politiikka ja jäsenvaltioiden politiikka .
Euroopan unionin politiikkojen johdonmukaisuus edellyttää varmastikin jäsenvaltioiden kehitysyhteistyöpolitiikkojen ja Euroopan unionin kehitysyhteistyöpolitiikan koordinoinnin parantamista , ja ellei kansallisten politiikkojen välisiä johdonmukaisuusmekanismeja pystytä parantamaan , on varmastikin vaikeaa ajatella johdonmukaisempaa kehystä Euroopan unionin kehitysyhteistyöpolitiikalle .
Neljäs ja viimeinen kehitysyhteistyöpolitiikkoihin liittyvä näkökohta , jota haluaisin teidän harkitsevan : kehitysyhteistyöneuvoston rooli .
Erityisesti viime kuukausina on keskusteltu kehitysyhteistyöneuvoston roolista unionin politiikoissa .
Tiedetään , että kehitysyhteistyöpolitiikkojen ja muiden unionin politiikkojen asemassa on räikeä ero - tarvitsee vain tarkastella sitä , miten eri tavalla EKR : n kustannukset on arvioitu tai jätetty arvioimatta - , ja on vaikea parantaa Euroopan unionin politiikkojen johdonmukaisuutta ilman , että kehitysyhteistyöneuvostolla olisi entistä aktiivisempi ja osallistuvampi rooli niissä poliittisissa päätöksissä , jotka kuuluvat erityisesti kehitysyhteistyön alaan ja joita käsitellään muissa neuvostoissa , muissa päätöksentekoelimissä maatalous- ja kalastusneuvostosta aina ympäristöneuvostoon asti , mutta joista kehitysyhteistyöneuvostolla ei toistaiseksi ole ollut mitään mahdollisuutta tulla kuulluksi tai joihin se ei ole voinut puuttua .
Ellei siis myös kehitysyhteistyöneuvostolla ole entistä aktiivisempaa roolia koordinoitaessa niitä poliittisia päätöksiä , jotka vaikuttavat suoraan Euroopan unionin kehitysyhteistyöpolitiikkaan mutta joita käsitellään sen päätöksentekoelimen ulottumattomissa , on varmastikin vaikeaa parantaa Euroopan unionin politiikan johdonmukaisuutta kehitysyhteistyön tavoitteiden osalta .
Varmastikin myös tässä asiassa Euroopan parlamentin sanat ja pohdiskelut ovat aiheellisia ja tervetulleita . .
( EN ) Sanoisin aluksi muutaman sanan onnistuneista neuvotteluista EU : n ja AKT-valtioiden välillä .
Haluaisin mainita , että neuvotteluihin osallistuminen oli minulle hyvin myönteinen kokemus .
Näin jäsenvaltioiden työskentelevän ryhmänä , mikä oli todella on hieno kokemus .
Kaikki osapuolet olivat myös erittäin tyytyväisiä , kun neuvottelut saatiin päätökseen , ei vain siksi , että ne olivat ohi , vaan myös siksi , että me kaikki tiesimme saavuttaneemme jotakin yhdessä , EU ja 71 AKT-valtiota .
Tätä maailmassa tarvitaan , ja tämä on erittäin hyvä merkki koko maailmanlaajuistumista koskevassa keskustelussa .
Esittelen joitakin uuden sopimuksen sisältämiä keskeisiä uudistuksia .
Puutumme näkyvästi lahjontaan , laadimme ensimmäistä kertaa puitteet maahanmuutto-ongelman ratkaisemiseksi .
Edistämme osallistumista korostavia lähestymistapoja , varmistamme , että kansalaisyhteiskuntaa kuullaan EU : n kannattamien uudistusten ja politiikkojen yhteydessä .
Painotamme kehitysyhteistyöpolitiikkoja uudella tavalla keskittämällä ne köyhyyden vähentämisstrategioihin .
Myönnämme rahoitusta paitsi kunkin maan tarpeiden myös sen poliittisten aikaansaannosten mukaan .
Luomme investointijärjestelmän , jolla tuetaan yksityisen alan kehitystä .
Järkiperäistämme välineitä ja otamme käyttöön uuden jatkuvan ohjelmasuunnittelun järjestelmän , jolloin yhteisö ja avunsaajamaa voivat säännöllisesti mukauttaa yhteistyöohjelmaansa .
Hajautamme hallinnollisen ja joissakin tapauksissa myös rahoituksellisen vastuun paikalliselle tasolle yhteistyön tehostamiseksi .
Parannamme poliittisia puitteita kaupan ja investointien edistämiseksi .
Tiivistämme yhteistyötä kaikilla kaupallisesti tärkeillä aloilla ja otamme huomioon uusia tärkeitä asioita , kuten työtä koskevat oikeudet ja ympäristön ja kaupan välisen vuorovaikutuksen .
Seattlen jälkeen olen vakuuttunut siitä , että te osaatte antaa arvoa näille sopimuksille .
Käsittelisin seuraavaksi muutamia keskeisimpiä kohtia .
Ensinnäkin poliittisista aiheista tehty sopimus .
Uusi sopimus velvoittaa molemmat sopimuspuolet sitoutumaan lujasti hyvään hallintoon , joka on kumppanuuden myönteinen perustekijä ja josta keskustellaan säännöllisesti yhteisön aktiivisesti tukemilla aloilla .
Toiseksi on laadittu uusi menettely ihmisoikeuksia , demokratian periaatteita ja oikeusvaltiota vastaan tehtyjä rikkomuksia varten .
Nykyiseen menettelyyn verrattuna uudessa menettelyssä korostetaan enemmän asianomaisen valtion vastuuta ja sallitaan enemmän joustavuutta neuvotteluprosessissa , jotta päästään tehokkaaseen vuoropuheluun , joka johtaa toimenpiteisiin tilanteen korjaamiseksi .
Erittäin kiireellisissä tapauksissa , joissa on rikottu vakavasti jotakin näistä oleellisista asioista , ryhdytään välittömästi toimenpiteisiin ja otetaan yhteyttä toiseen sopimuspuoleen .
Kolmanneksi EU ja AKT sopivat myös uudesta erityismenettelystä , jota sovelletaan vakavissa lahjontatapauksissa .
Kyseessä on todellinen uudistus niin EU : n ja AKT : n suhteissa kuin kansainvälisissä suhteissa yleensäkin .
Menettelyä sovelletaan Euroopan kehitysrahaston EKR : n lainoihin liittyvien lahjontatapausten lisäksi myös laajemmin kaikissa maissa , joille EU myöntää rahoitusta ja joissa lahjonta on kehityksen esteenä .
Se ei siis rajoitu vain EU : n toimiin .
Tämä on hyvin tärkeä näkökohta ajateltaessa julkisen talouden rahoitusta .
Hyväksymällä tällaisen säännöksen kumppanuussopimuksessa EU ja AKT-valtiot antavat yhdessä selvän ja myönteisen merkin , jota Euroopan veronmaksajat epäilemättä arvostavat , ja toivottavasti myös eurooppalaiset sijoittajat .
Toinen uusi aihe AKT : n ja EU : n välisessä sopimuksessa on siirtolaisuus .
Olemme päässeet tasapainoiseen sopimukseen alan yhteistyötä .
Tämä kumppanuussopimuksen uusi ulottuvuus heijastaa EU : n puolustamia suuntaviivoja Amsterdamin sopimuksen ja lokakuussa 1999 Tampereella , Suomessa , pidetyn Eurooppa-neuvoston päätelmien mukaisesti .
Euroopan unioni sitoutuu kehittämään ja panemaan täytäntöön maahanmuutto- ja turvapaikkapolitiikkaa , jonka perustana on lähtömaiden ja -alueiden kanssa harjoitettavan kumppanuuden periaate .
AKT-valtioiden kanssa solmittu sopimus valmistaa tietä uusille aloitteille , jotka koskevat varsinkin kolmansien maiden kansalaisten oikeuksia EU : ssa , ja toimenpiteille heidän sopeutumisensa helpottamiseksi .
Sovimme myös säännöksistä , jotka koskevat laittomaan maahanmuuttoon liittyvien kysymysten ratkaisemista .
EU ja AKT-valtiot käynnistävät prosessin , jonka lopullisena tavoitteena on määritellä kunkin AKT-valtion kanssa erikseen sovittavissa puitteissa ne keinot ja menetelmät , joilla kaikkien sopimuspuolten alueella laittomasti oleskelevat maahanmuuttajat voidaan palauttaa lähtömaihinsa .
Tämä koskee myös kolmansien maiden kansalaisia ja ilman kansalaisuutta olevia henkilöitä .
Nämä hyvin innovatiiviset lähestymistavat tarjoavat hyvän tilaisuuden parantaa hallintoa .
Sopimus antaa myös hyvät puitteet vahvistaa kauppayhteistyön ja kehitysavun keskinäistä vuorovaikutusta .
Sovimme uusiin kauppajärjestelyihin tähtäävästä neuvotteluprosessista , jossa pyritään kaupan vapauttamiseen sopimuspuolten välillä ja laatimaan säännöksiä kauppaa koskevista asioista .
Olemme täyttäneet AKT-valtioiden toiveet ainakin kauppaneuvottelujen aikataulun osalta .
Neuvottelut aloitetaan viimeistään vuonna 2002 .
Kahden vuoden valmisteluvaiheen aikana vahvistetaan alueellista yhdentymiskehitystä ja AKT-valtioiden kykyä käydä kauppaneuvotteluja .
Neuvotteluille on varattu aikaa kuusi vuotta .
Otamme kahdella tavalla huomioon AKT-valtioiden taloudelliset ja sosiaaliset rajoitteet : ensinnäkin inhimillisen ja sosiaalisen kehityksen politiikoilla , joilla tuetaan taloudellisia ja kaupallisia uudistuksia , ja toiseksi auttamalla AKT-valtioita tulemaan aktiivisiksi toimijoiksi kansainvälisessä taloudellisessa ja kaupallisessa järjestelmässä kehittämällä niiden kykyjä ja yhteistyötä monenvälisillä foorumeilla .
Tämä lähestymistapa johtaa täysin WTO : n kanssa sopusoinnussa olevaan järjestelmään .
Taloudelliset toimijat ovat jatkossa halukkaampia solmimaan tiiviimmät yhteydet AKT-kumppaneidensa kanssa .
Kotimaiset ja ulkomaiset investoinnit lisääntyvät , ja taitotiedon ja teknologian siirto vilkastuu , mikä kaikki tukee AKT-valtioiden kilpailukykyä ja helpottaa niiden asteittaista integroitumista maailmantalouteen .
Lisäksi EU : n kanssa solmitut sopimukset muodostavan vakaan kiinnekohdan .
Ne ovat perusta taloudellisille uudistuksille , ja samalla sopimusten mukaiset molempien sopimuspuolten sitoumukset vakiinnuttavat kansallisia ja taloudellisia uudistuksia .
Tämän uuden lähestymistavan taustalla olevat pyrkimykset perustuvat myös siihen ajatukseen , että sosiaalisen kehittämisen politiikkaan yhdistetty avoin kauppapolitiikka johtaa talouden kasvuun ja köyhyyden vähenemiseen .
Toinen tärkeä näkökohta on EU : n kauppajärjestelmän parantaminen kaikkien niiden vähiten kehittyneiden maiden osalta , joista 39 kuuluu AKT-ryhmään .
Tämä prosessi toteutetaan tulevien viiden vuoden aikana siten , että lähes kaikille vähiten kehittyneiden maiden viemille tuotteille sallitaan vapaa pääsy EU : n markkinoille vuoteen 2005 mennessä .
EU on tehnyt rahoitusehdotuksen seuraavan EKR : n määrärahoista .
Ehdotuksen perusperiaatteena on sovittaa yhteen tarve säilyttää huomattavat taloudelliset varat vaiheessa , jossa kehitysavun viralliset talousarviot ovat tiukkoja , sekä tarve tehostaa yhteisön avunantoa .
Edellisen EKR : n varoista on nyt sitomatta noin 9,5 miljardia euroa .
EU on sitoutunut ottamaan käyttöön nämä jäljelle jääneet varat sekä uuden EKR : n varat seitsemän vuoden aikana eli ennen seuraavan rahoituspöytäkirjan voimaantuloa .
Näin yhteisö voi lisätä huomattavasti vuotuisia maksusitoumuksia ja maksuja kyseisellä kaudella .
Emme siis ole siirtymässä tulevina vuosina rajoitetun toiminnan kauteen vaan olemme siirtymässä lisääntyvän toiminnan kauteen .
Tällainen sitoumus edellyttää väistämättä menettelyjen ja täytäntöönpanoa koskevien yksityiskohtaisten sääntöjen uudistamista kummallakin taholla .
Komission uudistusprosessi ja se , miten hyvin pystymme onnistumaan paikan päällä mikä on AKT-valtioiden kanssa solmimamme sopimuksen perusta , ovat hyvin selvästi yhteydessä toisiinsa .
Kehitysyhteistyöpolitiikastamme sanoisin , että maailmanlaajuiset puitteet ovat muuttuneet ratkaisevasti .
Monien talouksien syrjäytyminen , lisääntynyt köyhyys maailmassa , ympäristöllisen riippuvuuden paremman hallinnan tarve , siirtolaisuuden epävakauttavat vaikutukset ja aseellisten selkkausten ja yleismaailmallisten sairauksien huolestuttavat seuraukset ovat kaikki keskeisiä huolenaiheita .
Meidän on löydettävä paikkamme muuttuvassa maailmassa .
Onneksi EY : n avunantoa koskevat arviot antavat meille tarkoituksenmukaisen välineen , jolla pystymme parantamaan toimintaamme ja toivottavasti vastaamaan juuri mainitsemiini haasteisiin .
Tarkasteltaessa arvioiden vaikutuksia mainitsisin seuraavat ongelmat : yhteisön politiikkaa vastaan esitettyjä vastaväitteitä on liikaa ja ne ovat liian epämääräisiä , mikä vaikuttaa kielteisesti johdonmukaisuuteen .
Syynä on paitsi omien rakenteidemme monimutkaisuus myös hyvin konkreettiset ristiriidat politiikan alojen ja jäsenvaltioiden etujen välillä .
Komission avustusjärjestelmä on liian monimutkainen ja hajanainen välineiden , menettelyjen ja hallinnollisten mekanismien osalta .
Politiikat määräytyvät usein enemmän käytettävissä olevien välineiden kuin politiikan tavoitteiden ja selvästi määriteltyjen painopisteiden mukaan .
Henkilöresurssit ovat liian heikot suhteessa siihen avustusmäärään , jota meidän odotetaan hallinnoivan .
Komissiossa on keskimäärin 2,9 virkailijaa hallinnoimassa 10 miljoonan Yhdysvaltain dollarin apua , kun Maailmanpankissa on vastaavasti 4,3 virkailijaa ja suurimmissa jäsenvaltioissa 49 virkailijaa .
Tämä on todellinen ongelma : erilaisia rahoitusvälineitä on liian paljon , kaikilla on omat erityispiirteensä ja kaiken lisäksi ne kuuluvat moniin eri budjettikohtiin .
Tätä on vaikea sovittaa yhteen hallintojärjestelmän tehokkuusvaatimusten kanssa .
Selvittääkseen ja ratkaistakseen nämä ongelmat yhteisön on ryhdyttävä tehokkaaseen vuoropuheluun jäsenvaltioiden ja parlamentin kanssa .
Meidän on ehdottomasti ratkaistava johdonmukaisuusongelma realistisella ja käytännönläheisellä tavalla , mikä tarkoittaa sitä , että tästä aiheesta on keskusteltava asianmukaisissa institutionaalisissa puitteissa eli neuvoston ja parlamentin kanssa .
Yhtenäisen toiminnan puute 15 jäsenvaltion välillä sekä niiden ja yhteisön välillä on myös korjattava .
Keskittämällä yhteisön kehitysyhteistyöpolitiikan kansainvälisesti hyväksyttyihin kohteisiin ja strategioihin muodostamme pohjan sen paremmalle täydentävyydelle jäsenvaltioiden toimien kanssa .
Tämä on hyvin pitkälle samansuuntainen ajatus , kuin se , jonka ministeri Amado juuri esitti .
Kun puhumme nykyisin politiikoista , sitoudumme lähentymisprosessiin .
Se muodostaa osan ratkaisua .
Olemme laatimassa uusia poliittisia suuntaviivoja ja meidän on määriteltävä yhteisön toiminnan painopistealueet .
Kaikki on muuttunut entistä monimutkaisemmaksi .
Tämä koskee myös kehitysyhteistyötä .
Mikään yksittäinen avunantaja ei pysty kattamaan kaikkia aloja , jotka vaihtelevat makrotaloudellisista aiheista sääntöpuitteisiin tai alakohtaisista politiikoista moniin uusiin eri alat läpäiseviin teemoihin , kuten sukupuoleen , ympäristöön , hyvään hallintoon ja hallinnollisiin uudistuksiin .
On löydettävä joustavia mekanismeja , joilla työnjako voidaan järjestää kaikissa kehitysmaissa toimivien avunantajien asiantuntemuksen ja kapasiteetin mukaisesti .
Tämä olisi tehtävä jäsenvaltioiden tasolla , ja sen perusteella on laadittava yhteisön toiminnan alakohtaiset politiikat .
Tämä on pyrkimyksenämme .
EU : n tärkeimpien tukialueiden määrittelemisessä on otettava huomioon yhteisön erityispiirteet suhteessa jäsenvaltioihin ja kansainvälisiin järjestöihin .
Mainitsen niistä vain muutamia : kykymme yhdistää kehitysyhteistyöpolitiikka sekä kauppapolitiikka ja varmistaa avunannon ja taloudellisen yhteistyön yhteisvaikutus ; riippumattomuutemme ja yhteisön yleisten etujen puolustaminen ; kapasiteettimme mittavuus ja kykymme hoitaa suhteellisen suuria tehtäviä verrattuna siihen , mihin yksittäiset jäsenvaltiot yleensä pystyvät .
Yksi erityispiirre on myös olemassa olomme : perimmäisessä mielessä suurin arvomme on mielestäni juuri se , että koska edustamme itse menestyksellisiä alueellisia yhteistyöponnisteluja , meitä pidetään riippumattomana ja tervetulleena kumppanina , kun maailmanlaajuisella tasolla kokeillaan vastaavanlaista kehitystä eikä kukaan muu voi väittää itsestään samaa .
On ehdottoman tärkeää tehostaa yhteisön politiikkaa ja kehittää toimivammat strategiset puitteet .
Komission on vastattava näihin kahteen haasteeseen laatimalla tulevina kuukausina ehdotus yleisestä poliittisesta julkilausumasta .
Käynnistämme laajan ja avoimen kuulemisprosessin saadaksemme kaikkien asiasta kiinnostuneiden tahojen näkemykset .
Tämä prosessi on mielestäni melkein mutta ei aivan yhtä tärkeä kuin asiasisältö , ja otamme käyttöön kaikki voimavaramme osallistuaksemme siihen aktiivisesti ja kehotamme kaikkia osallistumaan siihen .
Tämän ohella olemme käynnistäneet prosessin johdonmukaisuuden parantamiseksi ja siihen liittyvien todellisten tai kuvitteellisten ongelmien valaisemiksi , löytämiseksi ja esille tuomiseksi .
Tästä tulee jatkuva prosessi , joka on mielestäni eräänlaista jatkuvaa laadunvalvontaa , ja kehotan parlamenttia osallistumaan tähän jatkuvaan ponnisteluun toimintamme johdonmukaisuuden parantamiseksi .
Arvoisa puhemies , aluksi kiitokset Amadolle hänen sanoistaan ja kiitokset myös Nielsonille .
Olen myös iloinen siitä , että Amado puhui EKR : stä .
Ongelma ei kuitenkaan ole parlamentissa eikä myöskään komissiossa .
Neuvoston täytyy ryhtyä toimiin EKR : n rahoittamiseksi , eli tämän asian puolesta täytyy oikeastaan puhua neuvostossa .
Arvoisa puhemies , kiitokset myös Nielsonille .
Hän puhui laajasti uudesta Lomén sopimuksesta , mutta se ei oikeastaan ole tämänaamuisen istunnon aihe .
Me halusimme puhua johdonmukaisuudesta .
Sehän on aiheena .
Euroopan parlamentti , Euroopan komissio ja neuvosto havaitsivat jo 90-luvun alussa , että yhteisön politiikan johdonmukaisuus ei ole kunnossa etenkään kehitysyhteistyön ja unionin muiden politiikan alojen osalta .
Tähän ongelmaan on pyydetty kiinnittämään huomiota useita kertoja : vuosina 1992 , 1995 ja 1997 .
Kaikki esimerkit ovat edessämme olevassa päätöslauselmassa .
Itse olen esittänyt jo vuosien ajan kysymyksiä näistä ongelmista .
Vuonna 1997 velvoite politiikan johdonmukaisuuteen kirjattiin jopa Amsterdamin sopimukseen .
Lisäksi vuonna 1998 sovittiin , että Euroopan komissio laatii vuosittain kertomuksen , josta parannusten tulisi käydä ilmi .
Mitä olemme sitten saaneet siitä lähtien ?
Kauniita sanoja , kuten jälleen tänään , mutta emme kertomusta .
Tätä on oikeastaan mahdotonta pukea sanoiksi .
Tunnustetaan , että kysymys on ristiriitaisesta politiikasta .
Kerta toisensa jälkeen laaditaan hyviä suunnitelmia , mutta tosiasiassa mitään ei tapahdu .
Siksi on oikein , että otamme tämän asian täällä tänään esille .
Haluan antaa muutaman esimerkin näiden ristiriitojen kuvaamiseksi .
Jotkin kehitysmaat tuottavat sokeriruokoa sokerintuotantoa varten .
Unionissa tuotetaan myös sokeria sokerijuurikkaista .
Sen välttämiseksi , että kehitysmaista tuleva halpa sokeri kilpailisi EU : n kalliimman sokerin kanssa , ruokosokerille on asetettu kallis tuontimaksu .
Seurauksena on , että ruokosokerin tuonti kyseisistä maista unioniin on tiukasti rajoitettua .
Samaan aikaan annamme näille maille valtavasti kehitysapua .
Erään Karibian alueen sokeriruokoa tuottavan saaren ministeri sanoi minulle kerran , että jos yksinkertaisesti sallisitte sokerimme pääsyn Euroopan unionin markkinoille , emme tarvitsisi lainkaan kehitysapuanne .
Sitten vielä yksi esimerkki : kaakao .
Euroopan unioni haluaa sallia suklaassa käytettävän viisi prosenttia vaihtoehtoisia rasvoja sisämarkkinoiden yhdenmukaistamiseksi .
Tämä osuus voisi olla myös nolla prosenttia , sillä myös siten sisämarkkinat saataisiin yhdenmukaistettua .
Jos osuudeksi määrätään viisi prosenttia , kuten nyt näyttää käyvän , silloin voi olla melkein varma , että asia koituu satojentuhansien kehitysmaissa kaakaota tuottavien pienviljelijöiden haitaksi .
Niin kuitenkin näyttää käyvän .
Mitä me oikein olemme tekemässä ?
Tämä on myös sellaista tyypillistä politiikkaa , josta kansalaiset sanovat , että sitä Brysselissä itse asiassa harjoitetaan .
Vaikuttaa siltä , että Euroopan liike-elämä on tässä asiassa tärkeämpi kuin omat periaatteemme , oma johdonmukaisuutemme ja kehitysmaiden edut .
Myös pakotteista ja kauppasaarroista on kauhistuttavia esimerkkejä .
Miksi Haitia vastaan on öljyboikotti mutta ei Burmaa vastaan , missä valittu presidentti on vangittuna , parlamentti on hajotettu ja osa parlamentin jäsenistä on vangittu tai jopa murhattu ?
Miksi öljyboikottia ei ole Sudania vastaan , missä käydään yhä paljon taisteluja ?
Niitä muuten käydään aseilla , jotka on maksettu sellaisilta öljy-yhtiöiltä saadulla rahalla , jotka toimivat pakolaisten kansoittamilla alueilla .
Epäjohdonmukaisuus on selvästi räikeää .
Kuulimme nyt myös jälleen Nielsonilta kauniin esimerkin uudesta Lomén sopimuksesta .
Jos uusi Lomén sopimus saatetaan yksinkertaisesti voimaan , ilman että kaikki nämä epäjohdonmukaisuudet poistetaan politiikasta , silloin politiikka on , käyttääkseni erästä Raamatun ilmaisua , ikään kuin hiekalle rakennettua .
Neuvosto on kerta toisensa jälkeen antanut esimerkkejä siitä , missä on vika : maataloudessa , kaupassa , konfliktien ehkäisyssä , rauhanturvaoperaatioissa , kalastuksessa , maahanmuutossa ja ympäristössä .
Arvoisa komission jäsen Nielson , se , mitä me odotamme , on hyvä kertomus epäjohdonmukaisuuksista ja muutama konkreettinen ehdotus näiden epäjohdonmukaisuuksien poistamiseksi politiikasta .
Sanon vielä kerran , että muuten kaikki kauniit esimerkkinne - sanon tämän myös arvoisalle valtiosihteerille - ovat ikään kuin hiekalle rakennettuja ja että ne eivät johda juuri mihinkään .
Kansalaiset vaativat meitä tilille tästä asiasta .
Olemme itse sanoneet jo vuodesta 1992 lähtien , että tämä on tämän keskustelun aihe .
Toivon , että tämä viesti menee teille hyvin perille , ja toivon todellakin , että saatte pian aikaan kertomuksen toimenpiteineen .
Arvoisa puhemies , arvoisa neuvoston puheenjohtaja , arvoisa komission jäsen ja arvoisat kollegat , täysin kollegani Maij-Weggenin hengessä uskon , että istumme täällä yhdessä sellaisten edustajien kanssa , jotka kaikki haluavat vilpittömästi syventyä tähän aiheeseen .
Puhumme aiheesta , joka on tärkeydeltään perusluonteinen Euroopan unionille .
Haluaisin aloittaa toteamalla hyvin tarkasti , mistä me täällä keskustelemme .
Euroopan unionin perustamissopimusten konsolidoidun version XX osaston 178 artikla kuuluu seuraavasti : " Yhteisö ottaa 177 artiklassa tarkoitetut tavoitteet huomioon sellaisessa toteuttamassaan politiikassa , joka on omiaan vaikuttamaan kehitysmaihin . "
Mitkä ovat nämä tavoitteet , jotka täytyy ottaa huomioon kaikissa Euroopan unionin politiikoissa ? 177 artiklassa tarkennetaan tätä tavoitetta seuraavasti : " Kehitysmaiden ja etenkin kaikista heikoimmassa asemassa olevien kehitysmaiden kestävää taloudellista ja sosiaalista kehitystä .
Kehitysmaiden sopusointuista ja asteittaista yhdentymistä maailmantalouteen ja köyhyyden torjuntaa kehitysmaissa . "
Arvoisa puhemies , nämä eivät ole mitään epämuodollisia tavoitteita vaan juridisia artikloja , jotka ovat osa lailla määrättyä yhteisön säännöstöä , jota yhteisön toimielinten ja jäsenvaltioiden tulee noudattaa .
Lain artikloja ei pidä luonnollisestikaan arvioida pelkästään niiden muodon perusteella vaan myös niiden sisällön tärkeyden perusteella .
Olen sitä mieltä - ja onneksi monet muut ovat kanssani samaa mieltä - , että politiikan johdonmukaisuuden periaate on oleellisen tärkeä asia kaikille viranomaisille , jotka haluavat palvella kansalaisiaan uskottavasti .
Kansalaisten etuja palvellaan vain , jos viranomainen on uskottava ja luotettava .
Tämä on tärkeää luottamuksen kannalta , jota yhteiskunta osoittaa viranomaisia kohtaan , sekä myös tehokkuuden kannalta , koska johdonmukaisuutta tarvitaan , jotta rajallisia voimavarojamme voitaisiin käyttää tehokkaasti .
Meidän ei pidä kuvitella todellisuuden olevan ruusuisempi kuin se on .
Todellisuus on itsepintaista .
Viranomaisten tehtävänä on suhtautua tähän seikkaan avoimesti toimimatta kulissien takana .
Viranomaisilla on velvollisuus ilmoittaa , mitä vaikeita ongelmia niillä on ja missä , milloin ja miksi politiikan johdonmukaisuudessa on ongelmia , sen sijaan että ne vain piilottelisivat kaikkea .
Emme puhu täällä tänään ylellisyysongelmasta .
Kolmansien maiden köyhyysongelmat ovat valtava ja tuskallinen ongelma , joka vaatii suurta huomiota .
Luonnollisesti me parlamenttina valvomme kansalaistemme etuja , mutta on myös kansalaistemme etujen mukaista elää vakaassa kansainvälisessä ympäristössä , jossa pyritään inhimilliseen turvallisuuteen .
Tämä on tärkeää moraalin , turvallisuuden sekä loppujen lopuksi jopa myös taloutemme kannalta .
Kenen etujen mukaista on oikeastaan se , että Euroopan kansalaisten verorahoja menee Namibiaan taloudellisen kehityksen tukemiseksi , jos samalla pienten karjankasvattajien toiminnalta kaivetaan maata alta käyttämällä kovia vientitukia , jotka samat veronmaksajat rahoittavat ?
Me kaikki suhtaudumme tähän asiaan ikään kuin niin ei tapahtuisi , mutta me kaikki tiedämme , että niin kuitenkin tapahtuu .
Arvoisat kollegat , meidän tehtävämme parlamentaarikkoina ei ole pistää päätämme hiekkaan niin kuin strutsit tekevät .
Siksi politiikan johdonmukaisuuden yleinen etu on koko komission , neuvoston ja Euroopan parlamentin vastuulla .
Tätä vastuuta ei voi kantaa pelkästään kehitysyhteistyöstä vastaava komission jäsen - huolimatta siitä , kuinka mielellämme näemmekin hänet täällä puhumassa - tai kehitysyhteistyötä käsittelevä neuvosto tai parlamentin kehitysyhteistyövaliokunta .
Tarvitsemme tässä asiassa kokonaisvaltaista lähestymistapaa .
Sekä Amadon että Nielsonin tätä asiaa koskevien hyvin selkeiden ja terävien selitysten jälkeen haluaisin ilmoittaa , että odotamme kovasti komission ehdotuksia politiikan muuttamiseksi kokonaisuudessaan johdonmukaiseksi , emmekä odota niitä pelkästään komission jäsen Nielsonilta vaan koko komissiolta .
Tämän vuoksi pyydämme tässä tiukassa päätöslauselmassa komissiota kehittelemään konkreettisia välineitä .
Meidän täytyy tuoda näkyviin , missä johdonmukaisuus on ongelma , sekä laatia luettelo näistä ongelmista .
Meidän täytyy näyttää , mitä ongelmia ratkaisemme ja mitä emme ole vielä ratkaisseet .
Siksi haluan johdonmukaisuuden seurantakeskuksen , joka tuo tämän näkyviin .
Siksi meidän täytyy komissiossa , neuvostossa ja parlamentissa perustaa pääosastojen välisiä työryhmiä , jotka voivat valvoa johdonmukaisuuden toteutumista .
Arvoisa puhemies ja arvoisat kollegat , jos naapurimme katto vuotaa , voimme antaa kattiloita ja pannuja veden keräämiseen , mutta luonnollisesti on tehokkaampaa auttaa tukkimaan vuoto katossa .
Komission viimevuotinen kriisi on nyt ratkaistu , mutta komission tulee nyt ehdottaa politiikkaa , joka tarjoaa meille täyden tuen asioihin puuttumiseen ja johdonmukaisuuteen , jota koko parlamentti epäilemättä pian pyytää tässä päätöslauselmassa .
Toivotan arvoiselle komission jäsenelle menestystä hänen taistelussaan komissiossa sekä arvoisalle neuvoston puheenjohtaja Amadolle menestystä neuvostossa .
Arvoisa puhemies , hyvät kollegat , todetkaamme heti alkajaisiksi , että kehitysyhteistyöasioissa johdonmukaisuus ei ole lainkaan sääntönä .
Perussopimuksiin on kyllä kirjattu , että Euroopan unioni auttaa kehitysmaita kehittymään , mutta kuten muut kollegat ovat todenneet , näiden julistusten vääristyneisyydestä on olemassa lukuisia esimerkkejä .
Ensimmäinen epäjohdonmukaisuus koskee unionin ja jäsenvaltioiden välisen yhteensovittamisen puutetta kehitysyhteistyöpolitiikoissa .
Tästä aiheutuu merkittäviä toiminnallisia ongelmia , sillä jotkin yhteisön ohjelmat menevät kansallisten ohjelmien kanssa päällekkäin , vaikka niillä olisi voitu edistää muita toteuttamatta jääneitä hankkeita .
Muistutettakoon myös siitä , että joidenkin jäsenvaltioiden todellisuudessa uuskolonialistisella politiikalla ei edistetä lainkaan näiden muka autettavien maiden kehitystä .
Toinen epäjohdonmukaisuus koskee despoottihallituksille annettavaa tukea .
Julistetaan hyvä hallinto ja korruption lopettaminen välttämättömyydeksi , mutta maksetaan edelleen joidenkin valtion päämiesten omien kukkaroiden kautta sveitsiläisille tileille satojatuhansia euroja .
Kolmas epäjohdonmukaisuus liittyy ihmisoikeuksiin .
Sanotaan , että ne halutaan turvata , ja kehotetaan kehitysmaita noudattamaan niitä .
Esitetään jopa lukuisia päätöslauselmia , joissa tuomitaan niihin kohdistuvat loukkaukset .
Ollaan myös mukana kansainvälisissä protesteissa ja kampanjoissa .
Kuitenkin samalla asekaupan annetaan jatkua yrittämättäkään rajoittaa kaikkein julmimpien aseiden , esimerkiksi henkilömiinojen , kauppaa .
Eikä tehdä paljoakaan , jotta ihmisoikeusloukkaukset todella estettäisiin .
Neljäs Euroopan unionin kehitysyhteistyöpolitiikan epäjohdonmukaisuus koskee seuraavaa asiaa : kuinka kuvittelette edistävänne kehitystä , jos samalla rosvotaan autettavienne luonnonvaroja ?
Euroopan unionin on annettava paikallisten kalastajien pitää kalansa paikallisen väestön ruokkimiseksi sen sijasta , että unionin tehokalastuksella tuhotaan järjestelmällisesti merialueita .
Raaka-aineet on jätettävä paikallisille tuottajille heidän jalostettavakseen .
Enkä edes viitsi puhua öljystä , sillä valitettavasti tiedämme kaikki Elfin tai Totalin kaltaisten ryhmittymien politiikan Afrikassa .
Jatkaakseni vielä pitemmälle ehkäpä tämä on pian viides epäjohdonmukaisuus sanoisin , että vaadimme luonnon monimuotoisuuden kunnioittamista muun muassa , jotta kaikki voisivat kasvattaa omista siemenistään ja jotta säilyttäisimme luonnon rikkaana .
Kuitenkin samalla ja se nähtiin jälleen kerran edellisten neuvottelujen yhteydessä AKT-maat pakotetaan allekirjoittamaan TRIPS-sopimus ( teollis- ja tekijänoikeuksien kauppaan liittyviä näkökohtia koskeva sopimus ) , vaikka sitä uhataan laajentaa elävään luontoon .
Tällainen laajentaminen merkitsisi kuitenkin luonnon monimuotoisuuden loppua ja paluuta tosiasialliseen orjuuteen , kun kehitysmaiden pienviljelijät annettaisiin monikansallisten yritysten käsiin .
Sitä vastoin kuudes epäjohdonmukaisuus on siinä , ettei olemassa olevien perussopimusten soveltamista puolusteta .
Näin ollen talousarviossa sovitaan aidsin torjuntaan käytettävistä kokonaismäärärahoista , ja toisaalta ei tehdä mitään pakkolisenssien noudattamispakon hyväksi juuri äsken mainitun TRIPS-sopimuksen osalta , millä kuitenkin sallittaisiin kehitysmaille se , että ne voisivat tuottaa omia lääkkeitään ja jarruttaa aidsin aiheuttamaa joukkotuhoa .
Samassa yhteydessä on edelleen todettava , että maailman kauppajärjestön neuvotteluissa , vaikka jo Schwaigerin mietinnön toisessa kohdassa huomautettiin siitä , että nykyinen kaupan vapauttamisprosessi ei juurikaan hyödytä kehitysmaiden valtaosaa eli kaikkein köyhimpiä , Euroopan unioni jatkaa kaupan vapauttamisen puolustamista ja aikoo lopettaa , tietenkin muutaman vuoden siirtymäajan jälkeen , AKT-maita suosivat määräykset , vaikka niitä olisi pikemminkin vahvistettava , varsinkin kaikkein köyhimpien maiden kohdalla .
Kahdeksas epäjohdonmukaisuus on luonteeltaan poliittinen ja käytännönläheinen .
Koko ajan hoetaan globaalisesta ajattelemisesta ja paikallisesti toimimisesta .
Kuitenkin kehitystä hoitavat paikalliset toimijat laiminlyödään ja keskustellaan mieluummin kansallisten hallitusten kanssa ja tuetaan pohjoisen kansalaisjärjestöjä kehitysmaiden paikallisten ohjelmien ja kansalaisjärjestöjen kustannuksella .
Sitten maatalous ja ympäristö : siinä vasta on lisää ongelmia , lisää epäjohdonmukaisuuksia , jotka olisi voitu ottaa esiin tutkimusta , maastamuuttoa tai terveydenhoitoakaan unohtamatta .
Lyhyesti sanottuna kuvitellaan , että halutaan auttaa kehitysmaita , ja samalla kannustetaan markkinoiden vapauttamiseen , vaikka myönnetäänkin , että se on tämän tavoitteen vastaista .
Sanokaamme se vielä kerran : Euroopan unionin kehitysyhteistyöpolitiikka ei ole johdonmukaista .
Vihreiden ryhmän nimissä kehotan siis parlamenttia , toimielimiä ja komissiota yrittämään yhdessä , jotta politiikkaamme saataisiin vihdoin johdonmukaisuutta .
Arvoisa puhemies , pidän tätä keskustelua hyvin aiheellisena paitsi siksi , että kehitysyhteistyö on yleisesti ottaen tärkeä aihe , niin myös sen ajankohtaisuuden takia .
Seattlen kokous epäonnistui , ja pohjoisen ja etelän väliset suhteet tulivat siellä selvästi esille monista syistä .
Tuossa yhdysvaltalaisessa kaupungissa pidetty kokous osoitti , että maailmanlaajuistuminen johtaa köyhimpien maiden kannalta erittäin eriarvoisiin ja epäsuotuisiin tuloksiin .
Bangkokissa on juuri nyt meneillään Yhdistyneiden Kansakuntien 10. kauppa- ja kehityskonferenssi , jossa tuo epäonnistuminen näkyy selkeästi .
Tällä välin , kuten jo mainittiin , on saatu päätökseen neuvottelut , joissa määriteltiin Lomén yleissopimuksen tulevaisuus .
Tämän asian ajankohtaisuus käy siis ilmi monessa yhteydessä .
Ja voimme mainita lisäksi vielä seuraavan Euroopan unionin ja OAU : n välisen huippukokouksen , joka pidetään viimeinkin ensi huhtikuussa Kairossa .
Tämän lisäksi on kuitenkin mainittava vielä , että kaikki analyysit , olivatpa ne sitten miten pintapuolisia tahansa , johtavat väistämättä siihen johtopäätökseen , että jokin , tai itse asiassa paljonkin , on vialla pohjoisen ja etelän välisissä suhteissa , myös Euroopan unionin ja kehitysmaiden välisissä suhteissa .
Meidän tarvitsee vain tarkastella sitä tosiasiaa , että niin sanottujen kehitysmaiden joukko on 30 : n viime vuoden aikana kasvanut 25 maasta 48 : aan , joiden osuus on nykyisin jo 13 prosenttia ihmiskunnasta , mutta joiden osuus maailman viennistä on vain 0,4 prosenttia ja tuonnista 0,6 prosenttia .
Tai sitä valitettavaa tilannetta , että rikkaiden maiden antama julkinen kehitysapu on vähentynyt vuodesta 1990 noin 23 prosenttia .
Sitä paitsi tätä alaa koskevat leikkaukset , joita yhteisön kuluvan varainhoitovuoden talousarvioon on äskettäin tehty , ovat osa tätä suuntausta , ja ne ovat lisäksi huono ja erheellinen poliittinen viesti .
Kaikkien epäilysten yläpuolella oleva Michel Camdessus , joka on vielä Kansainvälisen valuuttarahaston pääjohtaja , vakuutti viime sunnuntaina YK : n kauppa- ja kehityskonferenssin avajaisissa pitämässään puheenvuorossa , ja lainaan nyt häntä , että " kansainvälinen yhteisö antaa yhdellä kädellä ja ottaa toisella " .
Hän tarkoitti luonnollisesti kehittyneiden maiden kehitysmaille myöntämää apua .
Se tuntuu ironiselta tuollaisen ihmisen sanomana , mutta hän todellakin sanoi sen ääneen ja minulla itselläni oli tilaisuus kuulla se , eikä se mielestäni ole lainkaan ristiriidassa nykytodellisuuden kanssa .
Toteankin , että on välttämätöntä pohtia ja muokata uudelleen pohjoisen ja etelän välisiä suhteita ja erityisesti pohtia uudelleen Euroopan unionin roolia tässä kehyksessä , koska on selvää , että uudenlaisen , entistä oikeudenmukaisemman ja tasapuolisemman maailmanjärjestyksen edistämisen täytyy edelleenkin olla unionin strateginen tavoite .
Sitä varten on välttämätöntä pohtia meneillään olevaa globaalistumista ja ottaa huomioon sen taustalla olevat olennaiset suuntaviivat ja vallitsevat edut ja tässä yhteydessä erityisesti sen valtavat haittavaikutukset kehitysmaille .
On tosiasia , että AKT-maiden kanssa saatiin aikaan uusi sopimus .
Se on sinänsä myönteinen tosiasia , varsinkin jos otamme huomioon , että paineet sen lopettamiseksi olivat kovat ja että monet jäsenvaltiot jopa vastustivat sen jatkamista .
Meillä on aikanaan tilaisuus arvioida perusteellisemmin , millä ehdoilla tämä sopimus lopulta saatiin aikaan .
On kuitenkin varmaa , että unionin neuvottelijat olivat varovaisempia eivätkä menneet yhtä pitkälle kuin ehdotimme , vaikka uusi sopimus sisältääkin uusia ja innovatiivisia asioita .
Tähän vaikuttivat jotkin uuden kumppanuussopimuksen poliittisesti merkittävät piirteet .
Se johtui epäilemättä monimutkaisista neuvotteluista , joissa kumpikin osapuoli teki huomattavia myönnytyksiä , mikä pätee Euroopan unioniin etenkin hyvän hallintotavan ja kaupan osalta .
Se johtui kuitenkin ennen kaikkea AKT-ryhmän vahvistumisesta ja siitä , että se selvästikin sai uutta rohkeutta Seattlen kokouksen jälkeen .
Haluan erityisesti korostaa , että etenkin kaupan alalla näihin kysymyksiin on muodostumassa uusi suhtautumistapa , ja onkin välttämätöntä tarkastella tätä alaa .
Lopuksi kehitysmaiden kehitysapupolitiikoissa on välttämätöntä mennä nykyistä pitemmälle .
Rahoituksen ja talousarvion tasolla , velkojen tasolla , elintarvikkeiden turvallisuuden ja humanitaarisen turvallisuuden tai koulutuksen ja terveyden kaltaisten tärkeiden alojen tukemisessa ja myös ympäristön , investointien tai tietotekniikan ja uusien tekniikkojen saatavuuden alalla , kuten myös kaupan alalla .
Samalla on varmistettava kehitysyhteistyöpolitiikkojen ja muiden yhteisön politiikkojen välinen johdonmukaisuus ja myös vastaavien jäsenvaltioiden politiikkojen välinen johdonmukaisuus .
Emme voi tyytyä vain jatkamaan jotakin sellaista , joka osoittautui aiemmin riittämättömäksi ja vääräksi .
Arvoisa puhemies , kuunneltuani tänään neuvostoa ja komissiota minun on yksinkertaisesti katsottava esityslistaani .
Aivan , siinä todellakin lukee " unionin kehitysyhteistyöpolitiikan ja muiden politiikan alojen johdonmukaisuus " .
Emme ole kuitenkaan kuulleet siitä sanaakaan , ja se on minusta erittäin valitettavaa .
Olemme odottaneet johdonmukaisuutta koskevaa kertomusta jo useita vuosia .
Sen pitäisi olla saatavilla kirjallisena täällä tänään , ja komission jäsen Nielsonin puheenvuoron jälkeen minun ei ole vaikea kuvitella sitä , että häntä vastustetaan komissiossa voimakkaasti .
Tiedän , että komission jäsenellä itsellään on sekä voimakkaita että erittäin järkeviä johdonmukaisuutta koskevia näkökantoja , ja olisin mielelläni kuullut niitä tänään .
Koska yhteisessä päätöslauselmaehdotuksessa ehdotetaan useita tehokkaita mekanismeja johdonmukaisuuden varmistamiseksi , haluan hyvin lyhyen puheaikani rajoissa rajoittua käsittelemään vain yhtä lisämekanismia , nimittäin sitä , että komission on tässä yhteydessä arvioitava myös uutta , asianomaista lainsäädäntöä .
Muutoin haluan keskittyä niihin katastrofaalisiin vaikutuksiin , jotka EU : n yhteisellä maatalouspolitiikalla on kehitysmaihin .
Naudanlihan polkumyynti Sahelissa ja Etelä-Afrikassa , tomaattisoseen myynti Länsi-Afrikassa ja maitojauheen myynti Jamaikalla ovat esimerkkejä , joista me kaikki olemme toivottavasti kuulleet .
Ne tuntuivat joka tapauksessa niiden AKT-valtioiden tuottajien selkänahassa , jotka joutuivat hävittämään omat tuotteensa , koska ne eivät olleet kilpailukykyisiä EU : n tukemien tuotteiden kanssa .
Euroopan veronmaksajat tukevat vuosittain EU : n maataloutta 40 miljoonalla eurolla .
Nämä rahat estävät kehitystä kehitysmaiden maataloussektorilla , jonka parissa työskentelee 69 prosenttia maiden kokonaistyövoimasta , kun taas EU : ssa vastaava luku on 1,7 prosenttia .
Tähän on lisättävä vielä se , että maataloussektorit tuottavat 34 prosenttia kehitysmaiden bruttokansantuotteesta , kun EU : ssa vastaava luku on 5,3 prosenttia .
Siitä on johdonmukaisuus ja soveliaisuus kaukana .
Miksei neuvosto eikä komissio myönnä sitä ?
Arvoisa puhemies , se , miten poliittiset päätökset tehdään , on varmasti hyvin oleellinen asia .
Yhdistyneen kuningaskunnan pääministeri ja hänen ulkoministerinsä kertoivat eilen , miten he suhtautuvat neuvoston äänestysjärjestelmään .
He huomauttivat , että Yhdistyneessä kuningaskunnassa , Ranskassa ja Saksassa on tällä hetkellä huomattavasti suurempi väestömäärä kuin muissa Euroopan unionin maissa .
Sen perusteella he ilmoittivat johtopäätöksenään , että väestön koko olisi otettava huomioon äänestysjärjestelmässä ja että Yhdistynyt kuningaskunta ei luovu veto-oikeudestaan .
Käsitteleekö neuvosto tätä asiaa ?
Onko se valmis säilyttämään väestömäärään perustuvan demokraattisen veto-oikeuden vai onko se edelleen siirtymässä kohti yksinkertaista neuvoston jäsenmäärään perustuvaa enemmistöäänestystä sellaisen äänestystavan sijasta , joka heijastaa jäsenvaltioiden demokraattisesti edustamaa Euroopan väestömäärää ?
Ovatko Yhdistyneen kuningaskunnan edustajat kertoneet neuvostolle päätöksestään ja ehdotuksestaan , ja onko sitä käsitelty millään tavalla ?
Koska tämä äänestysasia on elintärkeä unionin demokraattisen tulevaisuuden kannalta , se olisi tietysti käsiteltävä ensisijaisesti .
Se , miten päätökset tehdään , on oleellinen asia .
Arvoisa puhemies , kiitän neuvostoa ja komissiota niiden tänä aamuna esittämistä julkilausumista mutta keskityn politiikan johdonmukaisuuteen , koska se on esityslistan mukaan keskustelumme aiheena .
Vaikka olen pitkälti samaa mieltä siitä , että unionin eri politiikkojen johdonmukaisuudesta kehitysyhteistyöpolitiikan kanssa on järjestettävä keskustelu , en usko , että tänään on oikea aika sen käymiseen .
Neuvoston julkilausuma antoi minulle kuitenkin toiveita vastaisuuden varalle .
Koska olen erikoistunut kehitysyhteistyöpolitiikkaan , minulle on aivan selvää , että johdonmukaisuuden puutteesta on monilla aloilla haittaa kehitysmaille .
Esitän hetken kuluttua muutaman esimerkin .
Muistutan kuitenkin parlamentille , että jo kesäkuussa 1997 annetussa neuvoston julkilausumassa tunnustettiin , että tietyt EU-politiikat ovat erittäin epäjohdonmukaisia EU : n kehitysyhteistyöpolitiikan kanssa .
Tämän jälkeen neuvosto pyysi komissiota laatimaan vuosikertomuksia , joista ensimmäistä oli määrä käsitellä vuonna 1998 .
Odottelemme edelleen ensimmäistä kertomusta , ja tämä keskustelu on mielestäni ennenaikainen , koska komissiolla oli tänä aamuna hyvin vähän sanottavaa johdonmukaisuudesta .
Neuvoston mainitsemat alat ovat erityisaloja , joilla politiikan johdonmukaisuus on erityisen tärkeää , ja niihin kuuluvat rauhanrakentaminen , konfliktien ehkäiseminen ja ratkaiseminen , elintarvikkeiden turvallisuus , kalatalous ja siirtolaisuus .
Muutamia näistä aiheista on käsitelty lähemmin .
Olen henkilökohtaisesti sitä mieltä , että sellaiset aiheet kuten rauhanrakentaminen ja konfliktien ehkäiseminen ja ratkaiseminen kuuluvat suurimmaksi osaksi Afrikan valtionpäämiesten tehtäviin , mutta Euroopan unioni voi tukea niitä kapasiteetin osalta ja OAU voi toimia niissä välittäjänä .
Johdonmukaisuuden puutteesta todella kärsiviä aiheita esiintyy muun muassa maatalouden , kaupan , ympäristön ja biologisen monimuotoisuuden alalla , mutta todellinen ongelma on tämä : kyseiset alat ovat poliittisesti erittäin herkkiä koko Euroopan unionissa ja erityisesti parlamentissa .
Parlamentin jäsenten näkemykset eroavat jopa saman poliittisen puolueen sisällä riippuen ( a ) siitä , mistä maasta jäsenet ovat peräisin , tai ( b ) siitä , mihin valiokuntaan he kuuluvat .
Kehitysyhteistyövaliokunnan jäsenenä haluaisin johdonmukaisuutta asioihin , jotka todennäköisesti kauhistuttaisivat muutamia maatalousvaliokunnan tai kalastusvaliokunnan jäseniä .
Johdonmukaisuuden puutteesta voidaan ottaa esimerkiksi jäsen Sandbækin jo mainitsema maitotuotteiden vienti Jamaikalle hinnoilla , jotka alittavat reilusti paikalliset tuotantokustannukset , mikä on melkein tuhonnut Jamaikan meijeriteollisuuden .
Viemme naudanlihaa eteläiseen Afrikkaan , Namibiaan ja Etelä-Afrikkaan , jotka sitten myyvät paikallista naudanlihaansa Swazimaalle , jotta se saa täyteen vientikiintiönsä Euroopan unioniin .
Muistakaa myös , että tietyt maat estivät neljänä vuonna kauppasopimuksen solmimisen Etelä-Afrikan kanssa .
Jos vain tuomme raaka-aineita näistä kehitysmaista sen sijaan , että sallisimme niiden hankkia lisäarvoa valmistamalla lopulliset tuotteet omassa maassaan , estämme niitä nimenomaan pääsemästä eroon köyhyydestä , minkä olemme asettaneet tärkeimmäksi periaatteeksemme kehitysmaiden auttamisessa .
En ole yllättynyt siitä , että komissiolla on vaikeuksia laatia perusasiakirja neuvotteluihin kestävästä sosiaalisesta kehityksestä .
Kehitysmaissa vastustetaan luonnostaan kaikkea , mikä alentaisi elintasoa ja lisäisi työttömyyttä .
Toivotan komissiolle onnea sen pyrkimyksissä saada aikaiseksi tämä perusasiakirja .
Arvoisa puhemies , tämänaamuinen keskustelu on varsin tärkeä .
Siksi haluan kiittää komissiota ja neuvostoa siitä , että ne antavat julkilausuman yhteisön politiikkojen johdonmukaisuudesta kehitysyhteistyöasioissa , sillä se on osoitus halusta tehostaa politiikkaa tällä alalla .
Kuitenkin sellainen on meidän kannaltamme täysin turhauttavaa ja lisäksi vaikutuksiltaan kielteistä , jos ainoastaan kartoitamme politiikkamme epäjohdonmukaisuudet .
Kuten niissä luonnonlaeissa , joita fysiikan alkeissa opiskellaan , ei ole mieltä käynnistää toisiaan vastakkaisia politiikkoja .
Tällaisen mielettömän pelin tulos ei ole nolla , vaan sillä on negatiivinen vaikutus , joka johtuu aineellisten , taloudellisten ja inhimillisten resurssien tuhlaamisesta hyödyttömän ponnistelun vuoksi .
Politiikassa tällainen negatiivinen lopputulos moninkertaistuu saavuttamatta jääneiden tulosten vuoksi aina , kun yhdellä toimella mitätöidään toisen toimen aikaansaannokset .
Nykyisessä maailmanlaajuistuneessa maailmassa tällainen todellisuus on vieläkin ilmeisempää .
Myöskään yhteisön politiikoissa ei ole rajoja .
Siksi olen tyytyväinen siihen , että komissio ja neuvosto ovat jälleen kiinnostuneet yhteisön politiikkojen johdonmukaisuudesta ja pyrkivät näillä politiikoilla yhdessä kansallisten ja yhteisön politiikkojen keskinäisen täydentävyyden ja komission yksiköiden välisen koordinoinnin kanssa ohjaamaan Euroopan unionin kehitysyhteistyöpolitiikkaa .
Sekä komissio että neuvoston puheenjohtaja Portugali sisällyttävät työsuunnitelmiinsa pyrkimyksen saada johdonmukaisuutta niihin politiikkoihin , joilla on merkittävä vaikutus kehitysmaissa , mutta ne eivät kerro tarkemmin , mitkä ovat ne konkreettiset toimet , joilla tähän johdonmukaisuuteen päästään .
Molemmat toimielimet ovat tunnistaneet , mitkä ovat ne tärkeimmät alat , joihin tätä pyrkimystä on sovellettava .
Esimerkiksi pitkän aikavälin suuntaviivoissaan komissio mainitsee , että kestävän kehityksen tavoitteen on muututtava vahvaksi solidaarisuudeksi , jota tukee sellainen kauppapolitiikka , jossa otetaan huomioon yhteiset edut .
Komissio viittaa varsin tärkeään alaan , eli kauppapolitiikkaan .
Me parlamentissa haluamme lisätä siihen seuraavat politiikat , jotka koskevat kehitysapua , maataloutta , kalastusta , muuttoliikkeitä , kansainvälisten rahalaitosten asemaa , yhteistä ulko- ja turvallisuuspolitiikkaa ja rakenteellisia tukitoimia .
Neuvosto on jo useissa yhteyksissä puhunut tänä aamuna ministeri Luis Amadon suulla johdonmukaisuuden tarpeesta näinhän oli edellisen kerran marraskuussa 1999 , mutta myös muissa tilaisuuksissa , kuten toukokuun 1999 ja kesäkuun 1997 kehitysyhteistyötä käsitelleissä neuvoston kokouksissa , mihinkään konkreettisiin tuloksiin ei ole kuitenkaan päästy .
Koska olemme hänen kanssaan samaa mieltä siitä , mihin hän tai siis kehitysyhteistyötä pohtinut neuvosto päätyi mikä on varsin tärkeää , muuta ei ole juuri sanottavissa , kuten aikaisemmin puheenvuoronsa pitänyt jäsen jo totesi .
Sitä vastoin haluamme parlamenttina ehdottaa kuten myös sanottiin ja esitettiin päätöslauselmassa yksiköiden välisen työryhmän perustamista , joka muodostuisi kaikista edellä mainituista politiikoista vastaavista henkilöistä , sekä eri yhteisön politiikkojen välisen johdonmukaisuutta käsittelevän seurantakeskuksen perustamista , joka pystyisi ennustamaan kunkin politiikan vaikutuksia kehitysmaissa sekä niiden keskinäisiä vaikutuksia .
Tosi-asiassa haluamme kuitenkin olla realisteja ja tiedämme varsin hyvin , että näiden yhteistyön ja täydentävyyden tavoitteiden sekä tällä hetkellä käsittelemämme ja samalla kaikkein mutkikkaimman tavoitteen eli johdonmukaisuuden saavuttaminen edellyttää Euroopan unionissa nykyään toteuttamaamme politiikkaa kehittyneempää politiikkaa .
Toivokaamme ja toivommehan me sitä , että annamme hallitustenvälisen konferenssin , komission uudistusten jotka myös vaikuttavat kehitysyhteistyöhön , tämän uuden vaalikauden ja laajentumisnäkymien synnyttämien uudistusten tuulien johdattaa meidät kohti johdonmukaisempaa poliittista unionia .
Siksi toivomme , että komissio meille esittämässään yleismaailmallista politiikkaa koskevassa kertomuksessaan ottaa esiin myös kysymyksen johdonmukaisuudesta olennaisena osana yhteisön voimavarojen tehokasta käyttöä ja yleisen edun onnistunutta ajamista .
Arvoisa puhemies , minäkin haluaisin kiittää neuvostoa ja komissiota niiden antamista julkilausumista ja haluaisin muiden tavoin valittaa sitä , että johdonmukaistamispolitiikka ei ole saanut keskeisempää asemaa .
Meillä täällä olevilla parlamentin jäsenillä ei kuitenkaan ole epäilystäkään siitä , mistä se johtuu .
Haluan sen vuoksi käsitellä asioita hieman yleisemmin ja mainita aluksi pari mielestäni hyödyllistä lukua .
1800-luvun alussa reaalitulot asukasta kohti olivat maailman rikkaimmissa valtioissa kolme kertaa suuremmat kuin maailman köyhimmissä valtioissa , vuonna 1900 ne olivat 10 kertaa suuremmat ja vuonna 2000 ne olivat 60 kertaa suuremmat .
Eikä näkyvissä ole mitään merkkiä siitä , että tämä kehitys olisi muuttumassa , vaikuttaa päinvastoin siltä , että kehitystä kuvaa eksponentiaalinen käyrä , jossa erot vain kasvavat .
Tämä käy ilmi seuraavista luvuista : rikkaimpien ja köyhimpien valtioiden välinen tuloeroja koskeva suhde oli vuonna 1960 30 : 1 , vuonna 1990 60 : 1 ja vuonna 1997 74 : 1 .
Nämä ovat Internet-vallankumousta edeltäviä lukuja .
Toisin sanoen : kehitysyhteistyöpolitiikassa on edistyttävä huomattavasti , jos rikkaat valtiot , myös EU : n valtiot , rakentavat muureja ympärilleen estääkseen laajamittaisen maahanmuuton .
Maailmanlaajuisen yhteisön köyhimmät jäsenet eivät suvaitse pitkään maailmassa vallitsevia suuria eroja .
Ennemmin tai myöhemmin ne ryhtyvät aivan oikeutettuun kapinaan .
Sen vuoksi kehotan neuvoston puheenjohtajistoa mahdollisimman nopeasti käynnistämään odotetun keskustelun ja ennen kaikkea saattamaan sen päätökseen , jotta meille kaikille , Euroopan kansalaiset mukaan luettuina , selviäisi maailmanlaajuistumisen merkitys ja jotta me sen myötä ymmärtäisimme , että on tärkeää , että muutamme kehitysyhteistyöhön liittyvää kehitysapua ja kehitysavun tasoa , koska olemme vielä kaukana lupaamastamme avun määrästä , jonka pitäisi olla 0,7 prosenttia EU : n keskitasosta .
Muut saattavat olla meitä huonompia , mutta se ei auta meitä .
Ennen kaikkea meidän on kuitenkin annettava valtioille mahdollisuus käydä kauppaa kanssamme .
Sikäli kuin kuulin - voi kuitenkin olla , että en kuullut kaikkea - neuvoston puheenjohtajan puheessa ei ylipäänsä mainittu sanaa kauppa .
Komission jäsenelle haluaisin vain sanoa , että toivon , että hänen ehdotuksensa saa komission ja jäsenvaltioiden tuen , ja pyytäisinkin komission jäsentä antamaan muutamia konkreettisia esimerkkejä niistä sektorikohtaisista eduista , jotka estävät asian etenemistä niin komissiossa kuin jäsenvaltioissakin .
Muuten haluaisin todeta , että mielestäni kaikkein tehokkainta olisi se , että parlamentti vaatisi aloitteen sekä kehitysyhteistyökysymyksiä käsittelevältä neuvostolta että kehitysyhteistyötä koskevista asioista vastaavalta komission jäseneltä , jotta meillä olisi lähtökohta , jonka pohjalta keskustelut voitaisiin aloittaa , sen sijaan , että vaatisimme aloitetta kaikilta hallituksilta ja koko komissiolta , mistä ei varmaan olisi mitään hyötyä .
Lopuksi muutama sana Internet-vallankumouksesta .
Kuten komission jäsen Liikanen on matkoillaan sanonut , Euroopalla on etulyöntiasema matkapuhelinten osalta .
Käyttäkäämme sitä omien kansojemme lisäksi myös kehitysmaiden hyödyksi .
Tällainen tekniikka antaa juuri mahdollisuuden suuren ja tarvittavan harppauksen tekemiseen , ja tässä asiassa EU voi määrätä tahdin , johtaa kehitystä ja toimia globaalin vastuunsa mukaan .
Arvoisa neuvoston puheenjohtaja , hyvät kollegat , arvoisa komission jäsen Nielson , jos halutaan , että kehityspolitiikka onnistuu todella , se ei onnistu ilman politiikan eri alojen johdonmukaisuutta .
Enhän voi toisaalta rakentaa jotain yhdellä kädellä ja purkaa sitten sen jälkeen tehty kohta toisella kädellä !
On valitettavasti todettava , että suuri osa EU : n politiikoista ei ole johdonmukaista .
Tämä koskee erityisesti maatalouspolitiikkaa .
Euroopan unioni estää nimittäin edelleen aggressiivisella vientipolitiikallaan ja markkinoiden jakamisellaan kehitysmaita a ) kehittämästä itsenäistä maataloutta ja b ) pääsemästä tuotteillaan kohtuullisesti markkinoillemme .
Tämä maatalouspolitiikkahan ei vahingoita vain näiden maiden pieniä ja keskisuuria tuottajia vaan myös Euroopan unionin tuottajia .
Heidät asetetaan vastakkain .
Tämä on kerran selvästi sanottava ja ymmärrettävä täällä .
Arvoisa neuvoston puheenjohtaja Amado , kun näen , että Brasilian kaltaisessa maassa , jonka pinta-ala on yli 8 miljoonaa km2 , jonka pitää tällä välin tuoda maahan peruselintarvikkeita , on edelleen lähes 40 miljoonaa aliravittua ja nälkää näkevää ihmistä , minun on sanottava , että se liittyy myös jotenkin siihen , miten me harjoitamme maatalouttamme , koska me tuotamme naudanlihavuoremme tästä maasta tuodulla soijalla ja varastoimme sen sitten taas kylmävarastoihin !
Tästä käy myös selväksi , että politiikkaa on muutettava , mutta tietysti myös kehitysmaissa on tapahduttava muutoksia alueellisten rakenteiden hyväksi .
Tulevaisuudessa on ratkaisevaa myös se , minkälaista politiikkaa Euroopan unioni harjoittaa Maailman kauppajärjestössä etenkin eteläisiä maita kohtaan , miten se aikoo antaa siellä eteläisille maille äänioikeuden , sopivan sananvallan , ja tietysti myös se , miten Euroopan unioni avaa markkinansa näille maille .
Eihän voi nimittäin käydä päinsä , että vaadimme näiltä mailta molemminpuolista markkinoiden avaamista , juuri kehitysmailta , ja me täällä Euroopan unionissa jatkamme edelleen suojautumista .
TRIPS-sopimus ( teollis- ja tekijänoikeuksien kauppaan liittyvistä näkökohdista tehty sopimus ) ei myöskään vastaa nimenomaan näiden maiden resursseja .
Niiden pitää sitten nimittäin taas maksaa kalliisti omista meidän patentoimista perustuotteistaan .
Sallikaa minun sanoa vielä yksi asia parlamentin johdonmukaisuudesta !
Täälläkin äänestetään usein mitä erilaisimmissa valiokunnissa ja täällä täysistunnossakin , mikä nimenomaan ei ole johdonmukaista , mikä ei sovi yhteen kehityspolitiikan kanssa .
Sen vuoksi kehityspolitiikan pitäisi olla kaikkien valiokuntien yhteinen alue , eikä siitä pitäisi keskustella vain kerran vuodessa kuten nyt , kun se on juuri sopivaa .
Myös 15 EU-maan politiikkoja on yhdenmukaistettava vastaavasti , sillä ei käy päinsä , että kansalliset edut otetaan edelleen mukaan kehityspoliittiseen talousarvioon ja kehitysapu kytketään ehtoihin , esimerkiksi : jos ostat aseitani , saat lisää kehitysapua !
Näin ei saa enää tapahtua tulevaisuudessa .
Johdonmukaisuutta kaivataan ehdottomasti lisää , se ei koske pelkästään Euroopan komissiota ja unionia vaan myös meitä täällä parlamentissa !
Arvoisa puhemies , mietinnöt antavat selvityksiä , mutta todistavat kuitenkin myös unionin ja sen jäsenvaltioiden kehityspolitiikan kasvavasta ristiriitaisuudesta .
Kun todetaan , että yhteisenä tekijänä on köyhyyden poistaminen , se on ennemminkin toive kuin todellisuutta .
Tosiasia on , että köyhien määrä ei ole vähentynyt viimeksi kuluneiden 20 vuoden aikana vaan lisääntynyt 1,4 miljardiin .
Pohjoinen-etelä-politiikan rehellinen yhteenveto ei voi ohittaa sitä tosiseikkaa , että köyhimpien ja rikkaimpien maiden välinen kuilu on kasvanut .
Sen sijasta , että sitä pidettäisiin uusliberalistisen politiikan suorana seurauksena , korostetaan tarvetta määritellä käsite " hyvä hallinto " selvemmin kehitysavun yhteydessä .
Kysyn kuitenkin itseltäni , minkä moraalisen oikeuden ja valtuuden nojalla sen pitäisi tapahtua , kun vaadittavia kriteerejä demokratiaa ja oikeusvaltiota loukataan itse EU : ssakin ?
Lahjonta kukoistaa , pimeitä puoluekassoja perustetaan ja EU : n määrärahoja ohjataan ilmeisesti vaalikampanjoiden kassoihin .
Kriittinen itsetutkistelu on todellisten kriteerien määrittelemisen edellytys .
Ei pidä myöskään unohtaa , että unionin jäsenvaltiot eivät lähene bruttokansantuotteen 0,7 % : n rajaa kehitysavun osuudessa bruttokansantuotteesta vaan päinvastoin loittonevat siitä jatkuvasti .
Minusta on valitettavaa , ettei mietinnössä puhuta sanaakaan sotatarviketeollisuuden kaupoista , muut kollegat puhuivatkin jo siitä .
Teollisuusmaat eivät pelkästään ansaitse niiden avulla valtavia voittoja monien AKT-maiden johtavien yhteiskuntaluokkien kanssa , vaan siten pannaan myös käyntiin pelottava kiertokulku , jota meidän ei pitäisi unohtaa .
Ensin toimitetaan aseita , sitten syntyy väkivaltaisia konflikteja , kunnes lopulta käytetään aseita toimittaneen maan joukkoja , ja sitten kaikki alkaa taas alusta .
Haluaisin tukea erityisesti jäsen Corrien mietinnössä esitettyä toteamusta , että meillä on syytä käsitellä reilusti Kuuban hakemusta AKT-maihin liittymiseksi .
Mietinnössä korostetaan siellä alullaan olevia muutoksia .
Meidän ei pitäisi seurata tässä asiassa USA : ta vaan lähteä enemmän omista lähtökohdistamme ja jättää pystyttämättä uusia , entistä korkeampia esteitä .
Arvoisa komission jäsen , politiikkojen johdonmukaisuuden vaatiminen ja esittäminen on hyvä asia .
Johdonmukaisuus on kuitenkin synnytettävä komission ja parlamentin poliittisen yhteistyön avulla , ja uskon , että siinä meillä on suuria tehtäviä , joihin minä aion osallistua .
Arvoisa puhemies , " Euroopan unionin kehitysyhteistyö on surkeaa . "
Tämä on lainaus eräästä viime viikolla ilmestyneestä lehtiartikkelista , joka käsitteli unionin kehitysyhteistyöpolitiikkaa .
Tämä ei ole lainkaan uutta .
Siitä lähtien kun alamme Euroopassa tehdä jotakin kehitysyhteistyön parissa , sen tehokkuus ja laatu kyseenalaistetaan .
Toivo parannuksista uhkaa kadota , jos komissio kieltäytyy edelleen katsomasta peiliin .
Miksi kriittistä kertomusta kehitysyhteistyöpolitiikan johdonmukaisuudesta ei ole levitetty julkisuuteen ?
Eräs tämän kertomuksen tärkeistä johtopäätöksistä koski yhteisön politiikan sisäisiä ristiriitoja .
Erityisesti yhteisön kauppa- ja maatalouspolitiikka on ristiriidassa kehitysyhteistyöpolitiikan kanssa .
Emme kuitenkaan onnistu auttamaan merkittävästi vähiten kehittyneiden maiden kehittymisessä .
Tässä on täysin kysymys unionin eri jäsenvaltioiden näkemyseroista kehitysyhteistyössä .
Emme saa enää pitää kehitysyhteistyötä ulkosuhteiden välineenä , vaan sitä täytyy pitää itsenäisenä politiikan alana .
Haluan avointa , solidaarista ja tehokasta kehitysyhteistyöpolitiikkaa .
Niin kauan kuin yhteisön lähestymistapa kehitysyhteistyön ongelmiin aiheuttaa lisää tehottomuutta ja rahantuhlausta , on edelleen suositeltavaa , että jäsenvaltioille annetaan suurempi rooli .
Lopuksi haluan pyytää komissiolta , että asiakirja , josta puhuin , lähetetään mahdollisimman pikaisesti Euroopan parlamentille , jotta voimme olla mukana harkitsemassa rakentavasti mahdollisia ratkaisuja .
Arvoisa puhemies , arvoisa komission jäsen , hyvät kollegat , mielestäni tämä aloite on asianmukainen ja erittäin järkevä .
Kuten useat kollegat jo mainitsivatkin , joudumme usein suuriin ristiriitatilanteisiin , jotka johtuvat siitä , että yhtäältä pyrimme harjoittamaan kehitysyhteistyöpolitiikkaa ja toisaalta muiden politiikan alojen edut ovat ristiriidassa kyseisten maiden kehittämisen kanssa .
Emmekä puhu ainoastaan yhteisten politiikkojemme , kuten matkailu- , ympäristö- , maatalous- , kalastus- ja teollisuuspolitiikan , konkreettisista vaikutuksista .
Puhumme yleisesti ottaen talous- ja kauppapolitiikkojemme sekä puolustuspolitiikkojemme välisistä ristiriidoista , mikä on vieläkin vakavampaa .
Ristiriitatilanteita on siis monenlaisia .
Mielestäni ristiriidat eivät ole vakavia niinkään yhteisön politiikkojen kannalta ; mutta ne ovat kylläkin vakavia joidenkin jäsenvaltioiden tiettyjen tavoitteiden ja teollisuudenalojen kannalta .
Meidän täytyy ymmärtää se .
Hyväksymme usein päätöslauselmia , jotka koskevat muualla maailmassa meneillään olevia rauhanprosesseja , kuten äskettäin Indonesian tapauksessa , josta pidimme kovaa meteliä , ja sitten havaitsemmekin , että jotkin Euroopan maat toimittivat sinne aseita ja sotatarvikkeita .
Nämä ovat mielestäni kaikkein vakavimpia ristiriitoja , paljon vakavampia kuin politiikan alojen väliseen yhteensopimattomuuteen liittyvät ristiriidat , joita myös on olemassa .
Tiedämme toki , että jonkin tietyn maan eri politiikkojen välillä tulee aina olemaan ristiriitoja .
Meidän täytyy lisäksi tiedostaa , että Euroopan unionin tasolla eri yhteisön politiikkojen välillä tulee olemaan ristiriitoja , tässä tapauksessa kehitysyhteistyöpolitiikassa .
Meidän täytyy niin ikään tiedostaa , että näitä ristiriitoja on olemassa ja että meidän täytyy minimoida ne , ja tämä ristiriitojen minimoimista koskeva oikeudenmukainen ja viisas tavoite on tämän päätöslauselman taustalla .
Pidän erittäin viisaana ja aiheellisena ajatusta siitä , että yhteisön politiikkojen ja kehitysyhteistyöpolitiikan välisen johdonmukaisuuden kehittymistä varten perustettaisiin seurantakeskus , jonka toiminta-ala ei saa rajoittua vain yhteisön politiikkoihin , vaan sen pitää ulottua myös jäsenvaltioiden toimiin tai politiikkoihin , myös taloudellisten ryhmittymien toimiin , mikä on mielestäni tärkeää .
Tämän seurantakeskuksen täytyy vuosittain laatia kertomus näiden politiikkojen ja niiden yhdistämisen kehittymisestä ja vaikutuksista .
Jätin loppuun erään kysymyksen , jota pidän olennaisena ja joka parlamentin täytyy mielestäni huomioida ja hyväksyä .
Tämän kehitysyhteistyöpolitiikan ja muiden politiikkojen välisten ristiriitojen minimoimista koskevan tavoitteemme täytyy olla pätevä tavoite paitsi Euroopan unionissa myös koko maailmassa , kun otetaan huomioon talouden yhä suurempi maailmanlaajuistuminen .
Jos haluamme reilulta pohjalta toimivaa maailmankauppaa , meidän täytyy soveltaa tätä samaa periaatetta seuraavalla monenvälisellä neuvottelukierroksella Maailman kauppajärjestössä , koska on ristiriitaista , jos Euroopan unioni soveltaa itseensä rautaista mutta oikeudenmukaista kuria ja Yhdysvallat ja muut suurvallat tekevät sitten päinvastoin ja käyttävät hyväksi sitä , mitä me emme tee .
Sen vuoksi on oikeudenmukaista ja välttämätöntä , että näitä periaatteita sovelletaan seuraavalla Maailman kauppajärjestön neuvottelukierroksella .
Arvoisa puhemies , kehitysyhteistyön pääosaston pääjohtaja on sanonut , että EU : n kehitysyhteistyöpolitiikan ja muiden politiikan alojen johdonmukaisuutta koskevan kertomuksen antaminen ennen tänä keväänä valmistuvaa kertomusta itse kehitysyhteistyöstä on kuin laittaisi vaunut hevosen eteen .
Sillä ei ole niin väliä , että neuvoston päätöslauselmassa komissiolle selvästi esitetty pyyntö vuosikertomuksen antamisesta on johtanut vain yhteen olemattomaan asiakirjaan , koska todellinen ongelma tässä on se , että samaan aikaan , kun köyhyys lisääntyy maailmassa , tämä hevonen kiipeää ylämäkeen , ja EU : n muiden politiikkojen vaunu on niin raskas , että kehitysyhteistyöpolitiikka luistaa tosiasiasiassa hitaasti taaksepäin .
Kehitysyhteistyöpolitiikka unohdetaan kerta toisensa jälkeen tai sitä ajatellaan vasta jälkikäteen Euroopan unionin tärkeimpien politiikkojen yhteydessä .
Ajatelkaapa uutta suklaadirektiiviä , joka osoittaa , että EU-maat käyttävät vuosittain enemmän rahaa suklaaseen kuin kehitysapuun .
Tästä direktiivistä ei ole tehty kunnollista kehitysarviota , vaikka kaakaon tuottajamaat , joista 90 prosenttia on AKT-kumppaneitamme , arvioivat sen vähentävän viljelijöiden tuloja vähintään 15 prosentilla .
Ajatelkaapa kalastussopimuksia , joissa tunnustamme nykyisten kalastusmenetelmien kestämättömyyden EU : n vesillä .
Samaan aikaan neuvottelemme yhteisyrityksistä , joissa sallittaisiin yhä useampien suurten eurooppalaisten kalastusalusten pääsy kehitysmaiden vesille niiden 190 miljoonan kalatalousalan työntekijän kustannuksella , jotka työskentelevät näissä maissa ympäri maailmaa .
Ajatelkaapa kauppasopimuksia .
Kuten komission jäsen Nielson sanoi tänä aamuna Lomén sopimuksesta , tullietuuskohtelu koskee vain " lähes kaikkia vähiten kehittyneiden maiden tuotteita " .
Köyhyysnäkökohdat siis sivuutetaan , kun on kyse EU : n kauppaeduista .
Kun ajatellaan Seattlessa omaksumaamme asennetta , miksi nyt peitellään EU : n kyvyttömyyttä toteuttaa GATTin piirissä jo sovittuja ja myös keskeistä tekstiilialaa koskevia kauppamyönnytyksiä kehitysmaille ?
Entä yhteinen maatalouspolitiikka , suurin syyllinen Agenda 2000 : n YMP-uudistusten vaikutuksia kehitysyhteistyöhön ei ole arvioitu .
Kaikki tietävät jo , millainen skandaali syntyi vientitukijärjestelmästä , kun 54 000 tonnin ylijäämä tuettua naudanlihaa myytiin Länsi-Afrikan markkinoille niin halvalla , että se leikkasi paikallisten karjankasvattajien hintoja puolella .
Tällä hetkellä naudanlihaa on varastossa 300 000 tonnia .
Ketkä lahdataan seuraavaksi , aivan kirjaimellisesti ?
Suhtaudun myönteisesti Amadon tänä aamuna antamaan julkilausumaan , jossa tunnustettiin EKR : n jättämisestä talousarvion ulkopuolelle aiheutuvat vaikeudet , jossa vaadittiin kehitysyhteistyöneuvostolta aktiivisempaa roolia ja jossa vaadittiin kehitysyhteistyön painopisteiden asettamista keskeiselle sijalle EU : n kehittyvässä yhteisessä ulko- ja turvallisuuspolitiikassa .
Suhtaudun myönteisesti myös neuvoston julkilausumaan vuodelta 1992 , sen päätöslauselmaan vuodelta 1997 ja Euroopan unionista tehtyyn sopimukseen tehtyihin muutoksiin .
Toimiin ei ole kuitenkaan ryhdytty .
Siksi haluamme vuosikertomuksia , haluamme vuosittaisen yksikköjen välisen työryhmän ja haluamme valitusmenettelyn , jotta voidaan varmistaa , että toimiin todella ryhdytään .
Pyydän komission jäsen Nielsonia puuttumaan johtopäätöksissään suoraan näihin päätöslauselman kohtiin .
Arvoisa puhemies , haluaisin pitäytyä kehitysyhteistyön ja maatalouden välisessä suhteessa .
Viime vuosien aikana huomattava osa varoista on mennyt maatalouden ja karjankasvatuksen kehittämiseen kehitysmaissa ja erityisesti Lomé-maissa .
Tulokset eivät ole sellaiset kuin olimme odottaneet .
Mikä siihen voisi olla syynä ?
Mielestäni syytä täytyy ennen kaikkea etsiä siitä , että monissa kehitysmaissa ei ole selkeää maatalouspolitiikkaa , paitsi joissakin hyvissä tapauksissa .
Mielestäni komissiolla on tärkeä rooli , kun autetaan sellaisen kehittämisessä .
Kukaan maanviljelijä ei missään päin maailmaa tuota mitään , jos hinnat ovat liian alhaiset .
Kehitysmaiden hallitukset ovat aina vaikean valinnan edessä .
Ketä niiden pitää tukea : maanviljelijöitä vai suurkaupunkien asukkaita , jotka haluavat saada halpoja elintarvikkeita ?
Hyvä tasapaino täytyy löytää yhdessä komission kanssa , eikä komission pidä tehdä sitä yksin .
Suurin osa niitä maita , joissa komissio toimii , saa myös kehitysapua jäsenvaltioilta itseltään .
Silloin on väistämätöntä , että jäsenvaltioiden politiikka on ristiriidassa komission politiikan kanssa .
Komission kehitysmaissa toimivien valtuuskuntien tehtävänä on ottaa johtava rooli kehitettäessä tätä poliittista vuoropuhelua ja huolehtia siitä , että kaikki maat pysyvät samalla linjalla .
Erityistä huomiota on tarpeen kiinnittää myös tuotantovälineiden hintoihin .
Lannoitteita , eläinten lääkkeitä ja lukuisia muita tuotteita annetaan maanviljelijöille aivan liian usein ilmaiseksi .
Kun hanke päättyy viiden vuoden kuluttua , silloin päättyy myös ilmaiseksi antamisen politiikka .
Mielestäni kustannustekijöitä täytyy kehittää kaikkien hankkeiden alusta lähtien , ja tietääkseni läheskään aina niin ei tehdä .
Sitten lopuksi , minua ihmetyttää , että eikö varoja voisi käyttää hieman paremmin .
Joka vuosi havaitsen uudelleen komission ja Euroopan kehitysrahaston talousarviosta , että ne ovat pahasti jäljessä varojen käytössä .
Arvoisa puhemies , arvoisa neuvoston puheenjohtaja , arvoisa komission jäsen ja arvoisat kollegat , oikeastaan käymme täällä keskustelua asioista jo vakuuttuneiden kesken , mikä on harmillista .
Keskustelua kehitysyhteistyöpolitiikan johdonmukaisuudesta meidän pitäisi käydä esimerkiksi Prodin kanssa , joka jo alussa menetti mahtavan tilaisuuden , koska hän antoi jakaa kehitysyhteistyöpolitiikan kolmen komission jäsenen kesken , mikä on jo edistystä neljään nähden - sen myönnän - mutta mikä ei kuitenkaan takaa johdonmukaista politiikkaa .
Voimme myös todeta , että vieläkin eri pääosastot puuttuvat tähän politiikkaan joskus hyvin ristiriitaisin menettelyin ja perusteluin .
Neuvoston puheenjohtaja esitti hyvän suosituksen Euroopan kehitysrahaston rahoittamisesta .
Parlamentti olisi luonnollisesti valtavan tyytyväinen , jos voisitte tehdä niin , ja se olisi jo valtava historiallinen voitto .
Amsterdamin jälkeen keskeisiä ovat olleet kolme käsitettä : täydentävä luonne , koordinointi ja koheesio .
Mielestäni näillä kolmella alueella on tehty tähän mennessä hyvin vähän .
Jos jo nyt pyydetään kertomusta edistyksestä koheesion suhteen , sen laatiminen ei voi olla vaikeaa , koska yksinkertaisesti täytyy myöntää , että mitään koheesiota ei ole .
Pitäisin parempana sitä , että laadittaisiin kertomus koheesion puutteesta sellaisena kuin se nyt ilmenee , ja että kehitetään johdonmukainen strategia tietyn koheesion saavuttamiseksi , koska olemme vielä kaukana siitä .
Minua järkytti eräs asia neuvoston puheenjohtajan puheenvuorossa .
Hän sanoi , että " vastakohtaisuudet politiikassa voivat johtaa tasapainoon " .
On itse asiassa niin , että se , mitä toinen käsi antaa , voidaan ottaa pois toisella kädellä tai päinvastoin .
Tämä johtaa pysähtyneisyyteen ja itsepetokseen , ja koko maailmanlaajuistuminen on tähän mennessä johtanut ainoastaan siihen , että muutoksia on tosiaan tapahtunut , mutta että nämä muutokset ovat vain saaneet köyhyyden lisääntymään .
Tätä sitten kutsutaan prioriteetiksemme .
Tiedän , että teemme paljon hyviä asioita , mutta meidän on parempi aloittaa oleellisista asioista .
Arvoisa puhemies , olemme jo todenneet , että komissio ei ole antanut mitään kertomusta , mutta aion ottaa esiin kolme asiaa , jotka liittyvät niihin tavoitteisiin , jotka neuvosto esitti päätöslauselmassaan 1997 .
Ensimmäinen liittyy konfliktien ratkaisuun .
Olen useiden vuosien ajan yrittänyt neuvoston ja komission avulla saada selville , miksi mikään toimielin ei toiminnallaan osallistu aktiivisesti Marokon miehittämän Länsi-Saharaan liittyvän konfliktin ratkaisemiseen .
YK : lla on rauhansuunnitelma .
Meidän pitäisi käyttää tätä tilaisuutta hyväksemme ja saada päätökseen viimeinen siirtomaaepisodi Afrikassa .
Haluan ottaa esiin myös siirtolaisuuden .
Olen huolissani AKT-maita koskevan kumppanuussopimuksen uusista määräyksistä , jotka voivat helpottaa maahanmuuttajien , turvapaikanhakijoiden ja pakolaisten karkottamista löysemmin perustein .
Haluan todellakin myös nähdä , että EU toimii edelläkävijänä elävien organismien patentointia koskevien määräysten osalta .
Tiedämme nykyään , että useammin kuin joka neljäs sekunti joku kuolee nälkään .
Kolme neljäsosaa heistä on alle viisivuotiaita lapsia .
Tämä ei johdu elintarvikepulasta vaan siitä , mistä olemme keskustelleet paljon tänään , nimittäin kasvavasta köyhyydestä .
Elintarviketurvallisuuden ja biologisen moninaisuuden turvaamisen on oltava kaupallisia etuja tärkeämpää .
Tarkoitan sitä , että elävien organismien patentoinnin avulla pyritään ainoastaan valvomaan maailmanlaajuista elintarvikehuoltoa , ja ainoastaan kaupallisessa erityistarkoituksessa , eikä mihinkään muuhun .
Haluan myös , että komissiolta toivon mukaan saatavassa kertomuksessa mainitaan jotakin naisista .
Naiset tuntuvat puuttuvan täysin kaikista yhteyksistä , erityisesti kaikista kehitysyhteistyöpolitiikkaan liittyvistä yhteyksistä , mikä ei todellisuudessa pidä paikkaansa .
Arvoisa puhemies , tämänpäiväisessä keskustelussa korostetaan voimakkaasti sitä , miten tärkeää on , että kehitysyhteistyöpolitiikasta keskustellaan huomattavasti laajemmin termein kuin vain mittaamalla myönnettyjä kehitysapuvaroja .
Kehitysavun taso on tietenkin tärkeä asia ja kaikkien rikkaiden maiden on korotettava sitä .
Näin on tehtävä erityisesti köyhyyden torjumiseksi ja kapasiteetin kehittämisen kautta .
Kehitysavun taso on kuitenkin vain yksi niistä useista välineistä , joiden avulla voidaan voimakkaasti vaikuttaa köyhien maiden kehitykseen .
Useat kollegat ovat tänään viitanneet kehitysavun lisäksi muihinkin tärkeisiin asioihin , joissa eri politiikan alojen väliset vastakohdat ja ristiriidat ovat erittäin vakavia .
Kyse on muun muassa kauppapolitiikasta , maatalouspolitiikasta ja kalastuspolitiikasta .
Muita tärkeitä asioita ovat tietenkin yksityiset investoinnit , tutkimuksen ja teknologian parissa tehtävä yhteistyö sekä se , miten maailmanyhteisö käsittelee ja rahoittaa erilaisia meitä kaikkia koskevia yleismaailmallisia ongelmia .
Nämä ongelmat käsittävät ilmastokysymykset , biologisen moninaisuuden , terveyskysymykset ja niin edelleen .
Maailmanlaajuistuminen , toisin sanoen uusi muodostumassa oleva talous , korostaa tämän toteamuksen merkitystä entisestään .
Tässä taloudessa eri politiikan alojen väliset yhteydet ovat entistä voimakkaammat .
Mielestäni käymme tänään keskustelua osaksi siitä , miten EU voisi osallistua keskusteluun , joka koskee maailmanlaajuistumisen mahdollisuuksia ja vaaroja sekä niitä välttämättömiä pelisääntöjä , joita köyhät valtiot tarvitsevat pärjätäkseen .
Selvitys tai kartoitus , jota Maij-Weggen on vaatinut , eri politiikan alueiden yhteisistä alueista ja siitä , miltä ristiriidat näyttävät , on tietysti erittäin keskeinen .
Minun on kysyttävä itseltäni , miksi komissio ei ole tehnyt enemmän työtä tämän asian hyväksi .
Komissio on uusi , sille on annettava aikaa , mutta sellaisen kartoituksen puuttuminen osoittaa , että komissiossa on voimakkaita jännitteitä .
Voin vain toivoa , että komission jäsen Nielson saavuttaa menestystä komissiossa jatkossa käytävissä keskusteluissa .
Tämän tyyppisen selvityksen lisäksi haluaisin nähdä myönteisemmän analyysin , joita pitäisi voida tehdä jatkuvasti .
Tässä analyysissa ei pitäisi tarkastella pelkästään kehitysapua vaan siinä olisi tarkasteltava kokonaisvaltaisesti kaikkia erilaisia tukimuotoa ja tulonsiirtoja , jotka vaikuttavat köyhiin valtioihin .
Kyse on tekniikasta , kauppaan liittyvistä kysymyksistä , tutkimuksen alalla tehtävästä yhteistyöstä ja niin edelleen .
Se olisi erittäin rakentava panos käymäämme keskusteluun .
Lopuksi , päätöslauselman 6 kohdassa parlamentti suosittelee työryhmän perustamista johdonmukaisuuden saavuttamiseksi .
Luulen , että kyseessä on vain sattuma , mutta ympäristöasioista vastaavan komission jäsenen on tietenkin kuuluttava tähän työryhmään .
Toivokaamme , että käymämme keskustelu toimii vedenjakajana .
Tähän asti politiikkaa on leimannut aivan liikaa se , että toisella kädellä annetaan ja toisella otetaan .
Useat tulevat erittäin kiinnostuneina seuraamaan jatkossa tapahtuvaa kehitystä .
Arvoisa puhemies , Seattlen mielenosoittajat väittivät , että vapaakaupasta on haittaa vähemmän ja vähiten kehittyneille maille , se on vain rikkaan maan itsekäs etu .
Mitä jos kuitenkin tarkastelisimme esimerkiksi Intian ja Tansanian taloudellista kasvuvauhtia ja köyhyyden poistamisvauhtia niiden 40 tai 50 vuoden aikana , jona ne ovat olleet itsenäisiä .
Niissä oli vallalla sellainen teoria , että protektionismilla ja valtion ohjauksella voitaisiin säilyttää työpaikat ja mahdollistaa teollisuuden asteittainen ja kivuton mukautuminen .
Se ei onnistunut ; köyhyys paheni entisestään .
Lääke ei ehkä maistu kovin hyvältä lyhyellä aikavälillä , mutta vapaan kilpailun salliminen sekä koti- että ulkomaanmarkkinoilla pakottaa hyödyntämään voimavaroja parhaalla mahdollisella tavalla ja johtaa ennen pitkää korkeampaan elintasoon ja parempaan elämän laatuun .
Eikö Euroopan unioni itse ole osoittanut ja eivätkö varsinkin yhtenäismarkkinat ole osoittaneet tämän todeksi ?
Kuten Nielson sanoi , tämä on hieno esimerkki suurempaan vaurauteen pyrkiville maille ja alueille .
Vapaakaupan eduista saarnaaminen kehitysmaille ei kuitenkaan riitä .
Meidän on myös elettävä itse niin kuin saarnaamme ja tarjottava näiden maiden tuotteille vapaa pääsy omille markkinoillemme .
Parlamentin päätöslauselmassa WTO-neuvotteluista puhuttiin EU : n vapaan tuontipolitiikan puolesta .
Poistamalla kaikki jäljellä olevat tuontirajoitukset , tulliesteet ja kiintiöt ja , mikä on yhtä tärkeää , kaikki muut esteet , kuten ne , jotka jäsen Maij-Weggen mainitsi puheenvuorossaan - poistamalla tällaiset esteet turvattaisiin paremmin kuin minkään suuruisella kehitysavulla kehitysmaiden talouskasvu , jota niin me kuin nekin toivovat .
On aivan selvää , että kehitysyhteistyöpolitiikan ja kauppapolitiikan johdonmukaisuuden puute heikentää kehitysyhteistyöponnistelujamme ja se heikentää varmasti myös kehitysmaiden poliittista arvonantoa Eurooppaa ja kauniita sanojamme kohtaan .
Arvoisa puhemies , olemme kuulleet parina viime päivänä kauniita sanoja johdonmukaisuuden , yhteensovittamisen ja tehokkuuden parantamisen tarpeesta yhteisön ja jäsenvaltioiden ulkoisissa avustusohjelmissa .
On eräs suhteellisen pieni toiminta-alue , johon kiinnitetään julkisuudessa valtavasti huomiota ja jolla voitaisiin mitata unionin kykyä siirtyä sanoista tekoihin .
Viittaan jatkuvia kärsimyksiä aiheuttaviin jalkaväkimiinoihin , jotka ovat esteenä hyvin monelle kehitysohjelmalle ja konfliktin jälkeiselle jälleenrakennustyölle ja jotka tuhoavat monien kaikkein heikoimpiin kuuluvien elämän eräillä maailman köyhimpiin kuuluvilla alueilla ja varsinkin kehitysmaissa .
Yhteisö on käyttänyt viime vuosina noin 200 miljoonaa euroa miinanraivaukseen , uhrien avustamiseen ja muuhun asiaan liittyvään toimintaan .
Jäsenvaltiot ovat käyttäneet vastaavan suuruisia summia .
Toiminta on kuitenkin edelleen hyvin tehotonta , eikä kansainvälisen yhteisön muiden jäsenten kanssa sovittua strategiaa olla halukkaita toteuttamaan miinaongelman ratkaisemiseksi lyhyen ajan kuluessa .
Komission jäsen Nielson mainitsi ongelmina yhtenäisen toiminnan puutteen ja paremman täydentävyyden tarpeen jäsenvaltioiden toiminnan kanssa .
Tästä on puhuttu vuosikausia .
Komission on muutettava sisäistä organisaatiotaan , parannettava toimiensa johdonmukaisuutta ja tehokkuutta , ja ihanteellisessa tapauksessa sillä pitäisi olla riittävin omin varoin toimiva miinatoimintaan liittyvistä asioita vastaava keskusyksikkö .
Se tarvitsisi myös nopeampia menettelyä sopimusten tekoa ja täytäntöönpanoa varten , vahvistetun monivuotisen budjettikohdan ja paljon paremman hallinnon ohjelmilleen .
Miinatoimintaohjelmien tehokkuus on selvitettävä kunnolla kaikissa maissa , joissa jalkaväkimiinat ovat vakava ongelma .
Minusta tuntuu , että jalkaväkimiinoihin tiivistyy hyvin monia komissiossa ja unionissa esiintyviä organisatorisia sekä menettelyyn , varainhoitoon ja toimintaan liittyviä vaikeuksia .
Ovatko ne menneisyyden painolastia , vai huomaammeko , että tällä suhteellinen pienellä ja rajatulla alalla Euroopan unioni pystyy vielä pääsemään pyrkimyksiinsä ?
Arvoisa puhemies , hyvät kollegat , arvoisa komission jäsen Nielson , EU : n ja AKT-maiden välisen uuden yleissopimuksen solmiminen on tärkeä askel johdonmukaisuuden lisäämisessä .
On myös hyvä , että ihmisoikeuksien , demokratian , oikeusvaltion ja hyvän hallinnon kaltaiset kriteerit ovat entistä voimakkaammin esillä tässä uudessa sopimuksessa , että aiemmat kolonialistiset suhteet eivät enää vaikuta niin voimakkaasti suurimpaan osaan suhteistamme vaan että näiden poliittisten kriteerien merkitys on kasvanut .
Se on nimittäin kaiken kehityksen edellytys .
Jos näitä kriteerejä ei noudateta , kehitystä ei voi tapahtua .
Kollega Modrow , sama pätee myös Kuubaan .
Olen iloinen siitä , että Kuuba lähentyy tätä prosessia .
Kuubassa on kuitenkin tapahduttava sitä varten muutoksia .
Tunnemme kaikki myös Amnesty Internationalin raportit .
Voi olla , että kuubalaiset yhtenä kommunismin viimeisenä vallanpitäjänä näkevät tilanteen hieman toisin kuin parlamentin enemmistö ja että heillä on ongelmia hyvän hallinnon kanssa .
Se on kuitenkin tärkeä kriteeri Euroopan unionin kannalta .
Haluaisin käsitellä toista aihetta .
Puhumme johdonmukaisuudesta .
Monet kollegat ovat esittäneet esimerkkejä siitä , miten eri politiikat eivät ole keskenään johdonmukaisia .
Minusta itse kehityspolitiikankin pitää olla johdonmukaisempaa .
Se ei ole johdonmukaista , mikäli koordinointi jäsenvaltioiden kanssa ei edelleenkään toimi , mikäli jäsenvaltiot ja Euroopan unioni toteuttavat kehitysmaissa osittain erittäin ristiriitaisia hankkeita .
Se ei ole johdonmukaista myöskään Euroopan unionin veronmaksajia kohtaan , mikäli harjoitamme kehityspolitiikkaa , johon varaudutaan unionin talousarviossa , mutta Euroopan kehitysrahasto jää edelleen sen ulkopuolelle .
Arvoisa neuvoston puheenjohtaja , kun saatte aikaan sen , että nämä 13,5 miljardia euroa ovat tulevaisuudessa parlamentin talousarvion valvontavaliokunnan valvonnassa , OLAFin kaltaisen mekanismin valvonnassa , saatte uskoakseni kansalaisten hyväksynnän lisääntymään .
Olen sitä mieltä , että tämän pitäisi olla haaste myös hallitustenväliselle konferenssille : Euroopan kehitysrahaston sisällyttäminen Euroopan unionin talousarvioon .
Arvoisa puhemies , hyvät parlamentin jäsenet , tämä teksti vaikuttaa meistä tietenkin kokonaisuutena hyvää tarkoittavalta , ja kuitenkaan emme valiokunnassa äänestäneet sen puolesta , emmekä aio äänestää sen puolesta sen enempää täysistunnossakaan kahdesta syystä , joiden osalta esitimme muuten tarkistuksia ja joita haluaisin käsitellä nyt hyvin lyhyesti .
Ensiksikin kehitysyhteistyövaliokunta vetoaa asiastaan vakuuttuneena sen puolesta , että Euroopan kehitysrahasto otettaisiin yhteisön haltuun , ja on selvää , että siinä valiokunta on harhateillä .
Kehitysyhteistyön on meidän mielestämme oltava ja pysyttävä hallitusten välisenä toimintana .
Samalla , kun Eurooppa valmistelee laajentumistaan , kehitysrahaston siirtäminen yhteisön haltuun antaisi joillekin mahdollisuuden kätkeä oma vähäinen panostus varsin vaivattomasti yhteisön budjetin taakse , puhumattakaan siitä , että näin voitaisiin jättää väliin tuottava ja lupaava tapa sitoa kehitysmaissa olevat kumppanimme osaksi kehitysyhteistyöpolitiikkaamme .
Lopuksi todettakoon , että komissio on lähimenneisyydessä osoittanut , jäsen Maes muistutti siitä varsin sopivasti , miten vaikeaa sen on ollut hoitaa avoimesti kehitysapuohjelmiin ja humanitaarisiin ohjelmiin osoittamiaan rahoja .
Ihmettelenpä , miksi niitä pitäisi tällä hetkellä lisätä .
Toiseksi on varsin valitettavaa meidän kannaltamme , että jäsen Corrien mietinnössä mainitaan Etelä-Afrikan kanssa solmittu kauppa- ja kehityssopimus .
Sillä lopuksi sanottakoon , että tämä sopimus on malliesimerkki Euroopan komission osoittamasta diplomaattisesta amatööriydestä , johon se yhä useammin syyllistyy .
On tosiaankin kerta kaikkiaan tyrmistyttävää todeta , että unioni on saattanut neuvotella jäsenvaltioilleen sellaisen sopimuksen , jossa oleellisin puoli on jätetty yksinkertaisesti vain avoimeksi .
On vielä ällistyttävämpää , että neuvosto antoi sen tapahtua , sanoisinko ohimennen .
Tällä hetkellä olemme siis siinä mielettömässä tilanteessa , että meidän neuvotteluasemamme on huono sovittaessa niinkin olennaisen tärkeistä tuotteista kuin viininviljely- ja maataloustuotteet jo allekirjoittamamme sopimuksen puitteissa .
Neuvotteluja hiertävän sopimuksen osan vuoksi unioni voisi joutua maksamaan korvauksia tuottajille siitä , että ne lakkaavat tuottamasta sherryä ja portviiniä , jotka molemmat ovat sellaisia tuotteita , jotka kansainvälisen kauppaoikeuden nojalla ovat yksiselitteisesti ja yksinkertaisesti vain väärennöksiä , ja voidaan vain kuvitella , mikä olisi tällaisen ennakkotapauksen mahdollinen kustannusvaikutus .
Siinä on todiste , jos sitä vielä tarvittiin , diplomaattisesta kypsymättömyydestä , jolla ei ajeta minkään etua , ellei sitten joitakin erityisiä etuja , ja jolla on yhtymäkohtia vapaakaupan teologiaan , painostusryhmiin ja enemmän tai vähemmän myötämielisiin kansalaisjärjestöihin ja joka ei ole pelkästään tehokasta , vaan myös vaarallista .
Lopuksi muutama sana Corrien mietinnön innoituksen lähteistä yleensä .
Nykyään yhteistä edustajakokousta pidetään älkäämme peitelkö sitä Geneven ja Washingtonin oppi-isien taholta kansainvälisen vapaakaupan esteenä .
Meillä oli silloin tilaisuus muistuttaa siitä , että omaperäistä ja esimerkillistä tapaamme tehdä yhteistyötä kehitysmaiden kanssa pitäisi kehittää ja vahvistaa .
Tämä näkökulma jäi pois Corrien mietinnöstä , ja valitettavasti meidän on todettava tämän tilaisuuden menneen hukkaan tässä asiassa . .
( PT ) Arvoisa puhemies , haluaisin lopuksi ja tiivistäen korostaa kolmea olennaista asiaa tässä keskustelussa .
Ensiksikin useimmissa puheenvuoroissa välittyi hyvin voimakkaana se ajatus , että maailmanlaajuistuminen kärjistää alueellisia eroja ja sosiaalista eriarvoisuutta sekä lisää köyhyyttä , mikä tarkoittaa sitä , että jotakin on tehtävä tai muuten jännitteet pahenevat ja syntyy konflikteja , jotka vaarantavat kansainvälisen rauhan ja vakauden .
Toiseksi tässä yhteydessä on tärkeää antaa kehitysyhteistyöpolitiikoille toinen ulottuvuus ja korostaa niiden merkitystä erojen korjaamisessa ja eriarvoisuuden lievittämisessä .
Pidin olennaisena sitä , että kaikki korostivat Euroopan unionin roolin merkitystä kansainvälisissä kehitysyhteistyöpolitiikoissa .
Kaikki tunnustavat , ja tämä oli tämänpäiväisen keskustelun aihe , että jotta Euroopan unionilla voisi olla entistä aktiivisempi ja johtava rooli kansainvälisissä kehitysyhteistyöpolitiikoissa , sen on välttämättä lisättävä niiden eri politiikkojen johdonmukaisuutta , jotka liittyvät kehitysyhteistyön tavoitteisiin .
Joissakin puheenvuoroissa painotettiin kovasti myös sitä , että vastuu Euroopan unionin politiikkojen johdonmukaisuudesta ei kuulu yksinomaan neuvostolle , komissiolle eikä parlamentille ; päinvastoin , sen täytyy olla osa yhteistä pohdintaa ja lainsäädännöllistä ja institutionaalista valmistelua sekä komission ja neuvoston että myös Euroopan parlamentin tasolla .
Jotkin parlamentin jäsenet ovat sitä paitsi tehneet tätä koskevia ehdotuksia , kuten ehdotus sellaisen seurantakeskuksen tai työryhmän perustamisesta , joka tarkkailisi eri politiikkoja nimenomaan kehitysyhteistyön kannalta .
Haluaisin lopuksi korostaa , että on niin ikään syytä huomioida se , että on välttämätöntä lisätä kehitysyhteistyöpolitiikan merkitystä Euroopan unionin politiikoissa ja erityisesti sen ulkopolitiikassa , mikä onkin ollut yksi puheenjohtajavaltio Portugalin ohjelman painopistealueista .
Mielestämme se on ehdottoman välttämätöntä , sillä emme kykene ryhtymään toimiin politiikkojen johdonmukaisuuden hyväksi , ellemme pysty antamaan kehitysyhteistyöpolitiikoille sitä olennaista roolia , joka niillä täytyy olla niitä periaatteita ja arvoja ilmentävänä välineenä , joita Eurooppa edustaa kansainvälisessä järjestelmässä .
Sen vuoksi on lopultakin välttämätöntä , kuten olen korostanut , vaihtaa mallia ja jättää taakse jälkikolonialistinen malli ja saada kehitysyhteistyöpolitiikoille pikemminkin eurooppalainen ulottuvuus .
Olen tältä osin sitä mieltä ( ja se todettiin myös joissakin täällä pidetyissä puheenvuoroissa ) , että Lomén yleissopimukset korvaava uusi yleissopimus on tärkeä uudistamisen ja uuden dynamiikan väline , kun kyse on kumppanuudesta tämän eteläisten maiden tärkeän ryhmän kanssa aikana , jolloin kansainvälisten neuvotteluprosessien epävakaisuus on selvästi havaittavissa , kuten Seattlen ensimmäisellä neuvottelukierroksella kävi ilmi . .
( EN ) Olin aistivinani jonkinasteista turhautumista monissa keskustelussa esitetyissä puheenvuoroissa .
Annoin teille komission puolesta julkilausuman , joka antaa mielestäni hyödyllisen taustan tälle keskustelulle .
Esitämme myöhemmin yksityiskohtaisempaa tietoa kaikista johdonmukaisuuteen suoraan liittyvistä aiheista .
Tämä ei ole uusi keskustelu .
Käsittelemme asiaa parhaillaan komissiossa , ja kun tämä työ on tehty , tulen kertomaan siitä , koska monet peräänkuuluttivat johdonmukaisuutta koskevaa kertomusta .
Olen täysin vakuuttunut siitä , että koska näihin ongelmiin kiinnitetään yhä enemmän poliittista huomiota mikä on tullut selvästi esille tämänpäiväisessä keskustelussa , komission ja kehitysyhteistyön pääosaston on helpompi asettaa johdonmukaisuus työlistamme kärkipäähän .
Se edellyttää myös sitä , että komission järjestelmässä otetaan käyttöön lisää uusia mekanismeja , joita voivat aivan hyvin olla esimerkiksi yksiköiden välisen työryhmän perustaminen ja jonkinlaisen johdonmukaisuuden vaikutusten arviointimenettelyn käyttöön ottaminen komissiossa , kuten jotkut parlamenttiryhmät ovat ehdottaneet .
Olen lukenut ja kuullut tässä keskustelussa , että johdonmukaisuutta käytetään jonkinlaisena ihmelääkkeenä , jolla voidaan hoitaa kaikki vaivat .
Mielestäni on tärkeää , että se pidetään suhteellisen selvästi rajattuna aiheena , jolla pyritään vähentämään epäjohdonmukaisuutta aloilla , joilla sitä todella esiintyy , ja näitä aloja meillä tosiaankin on .
Monet ongelmat liittyvät tosiasiallisiin ristiriitoihin alakohtaisten etujen välillä kaikissa jäsenvaltioissa , kuten parlamentissa on rehellisesti tunnustettu : ihmiset samaistuvat enemmän tai vähemmän itseään kiinnostaviin aloihin , ja siihen heillä on oikeus .
Varoittaisin kuitenkin omaksumasta sitä harhaluuloa , että epäjohdonmukaisuus johtuu jonkinlaisesta mekaanisesta puutteesta järjestelmässä .
Tällainen puute on olemassa , mutta se muodostaa vain pienen osan siitä , mistä parhaillaan keskustelemme .
Suurin osa siitä liittyy hyvin tunnettuihin ja vakiintuneisiin eturistiriitoihin sukupuolten välillä ja muiden näkökohtien osalta , ja ongelma on tässä .
Jäsen Mulderin mukaan kukaan maanviljelijä ei ryhdy viljelemään mitään , jos hinta on liian alhainen .
Tämä pitää paikkansa meidän maanosassamme , mutta afrikkalaisten kumppaniemme ja avunsaajiemme näkökulma on hieman erilainen .
He eivät viljele vain elantonsa vuoksi vaan elääkseen , mikä on eri asia .
Toimeentuloviljelyn perustana eivät ole hintalaskelmat vaan toive siitä , että ensi satokaudella sataa .
Tämä ei koske kaikkea kehitysmaiden maanviljelyä vaan köyhyyden torjuntaa , jossa meidän on onnistuttava paremmin kuin tähän mennessä on tapahtunut .
Tästä näkökulmasta tarkasteltuna näillä sanoillani on hyvin paljon merkitystä .
Muita esille otettuja asioita olivat karjankasvatus Namibiassa ja tomaatinviljely ja maitojauhe Karibialla .
Meidän ei pitäisi olla liian masokistisia .
Sen hyödyllisyydellä on rajansa .
Näille kaikille tapauksille on yhteistä se , että ne on ratkaistu .
Interventiohintoja on säännelty , ja ne ongelmat , joita meillä oli naudanlihan osalta Länsi-Afrikassa ja Namibiassa , ratkaistiin itse asiassa alentamalla interventiotukea .
Nämä olivat todellisia ongelmia , mutta ne on kaikki ratkaistu .
Kaakaon ja suklaan osalta toistan , että kyseiset 5 prosenttia johtuvat siitä , että naapurimaihin pyrittiin luomaan elinkelpoiset olosuhteet .
Puhumme nyt paikallisista kaakaopavuista , jotka ovat yhtä tärkeitä niille , jotka keräävät niitä ja saavat niistä elantonsa Burkina Fasossa , kuin kookospähkinät ovat ghanalaisille viljelijöille .
Tässä tapauksessa kyse ei ole selvästä epäjohdonmukaisuudesta vaan pikemmin tuottajien välisestä kilpailusta .
Karibialaisesta sokerista esitetty esimerkki on monimutkaisempi asia .
Tiettyjen tällaisten kauppanäkökohtien kasautuminen merentakaisten maiden ja alueiden yhteyteen on monimutkainen ongelma , mutta ehkäpä me puhumme täällä enemmän tiettyjen eurooppalaisten yritysten etujen ajamisesta kuin tulotason parantamisesta Karibialla .
Tämä on joka tapauksessa asia , jota selvitämme parhaillaan .
Pyrin määrätietoisesti löytämään tasapainon näiden asioiden välille , ja mainitsisin saavutuksena Etelä-Afrikan kanssa solmitun kaupan kehittämistä ja yhteistyötä koskevan sopimuksen .
Kaikella kohtuudella on sanottava , että tämä osoittaa komission olevan valmis ylimääräisiin ponnisteluihin varmistaakseen johdonmukaisuuden kehitysyhteistyönäkökulman ja kauppaetujen näkökulman välillä .
Olemme varmasti tehneet oman osuutemme ongelman ratkaisemiseksi , ja toivon vilpittömästi , että edessämme on nyt pehmeä lasku ja kyseisen sopimuksen rauhanomainen täytäntöönpano tulevina vuosina .
Lopuksi kiitän teitä vielä kerran tästä keskustelusta .
Palaamme myöhemmin asiaan ja esitämme teille tietoja näitä aiheista , koska nämä ongelmat ovat tavalla tai toisella pysyviä siitä yksinkertaisesta syystä , että kehitysyhteistyö merkitsee pohjimmiltaan sitä , että maailmassa tehdään jotakin muuta kuin huolehditaan perinteisesti määritellyistä kauppaeduista ja muista vastaavista asioista .
Meidän on sovitettava yhteen nämä erilaiset lähestymistavat .
Paljon kiitoksia , arvoisa komission jäsen Nielson .
Olen ottanut vastaan kahdeksan työjärjestyksen 37 artiklan 2 kohdan mukaisesti käsiteltäväksi jätettyä päätöslauselmaesitystä .
Keskustelu on päättynyt .
Äänestys toimitetaan torstaina klo 12.00 .
 
YK : n ihmisoikeuskomission kokous Esityslistalla on seuraavana neuvoston julkilausuma unionin painopistealueista YK : n ihmisoikeuskomission seuraavaan kokoukseen ( 20. maaliskuuta 2000 ) .
Arvoisa puhemies , hyvät jäsenet , kuten tiedetään , Euroopan unionilla oli aktiivinen rooli Genevessä maalis-huhtikuussa 1999 pidetyssä ihmisoikeuskomission 55. kokouksessa .
Siellä annettiin päätöslauselmia Iranin , Irakin , Israelin miehittämien alueiden , Burman tai Myanmarin , Kongon demokraattisen tasavallan ja Sudanin ihmisoikeustilanteesta ja neuvoteltiin Kolumbiaa ja Itä-Timoria koskevista puheenjohtajavaltion julkilausumista .
Euroopan unioni esitti ensimmäistä kertaa kuolemanrangaistusta koskevan päätöslauselman , joka oli valtava menestys , ja johti työtä lapsen oikeuksia koskevan päätöslauselman parissa , joka oli sen ja Latinalaisen Amerikan maiden yhteinen aloite .
Unioni jatkaa rooliaan ihmisoikeuskomission 56. kokouksessa , joka pidetään maalis-huhtikuussa Genevessä .
Kuten 9. helmikuuta 2000 pidetyssä ihmisoikeusneuvoston ryhmän kokouksessa sovittiin , Euroopan unioni pyrkii antamaan päätöslauselmaesityksiä erityisesti Israelin miehittämistä alueista , Iranista , Irakista , Sudanista , Kongon demokraattisesta tasavallasta ja Burmasta tai Myanmarista , puheenjohtajavaltion julkilausumaesityksen Kolumbiasta ja mahdollisesti Itä-Timorista sekä julkilausumaesityksen useiden maiden tilanteesta .
Euroopan unioni jatkaa keskustelua ihmisoikeuskomission 56. kokouksen valmisteluista seuraavassa ihmisoikeusryhmän kokouksessa maaliskuussa .
Siellä keskustellaan erityisesti siitä kysymyksestä , tehdäänkö kuolemanrangaistusta koskeva päätöslauselmaesitys lopultakin .
Ryhmä ei ole toistaiseksi päässyt sopimukseen siitä , mitä strategiaa tähän kysymykseen pitäisi soveltaa , eikä etenkään sen kompromissin sanamuodosta , jota se voisi viime kädessä esittää mahdollisiin sisällöltään vastakkaisiin tarkistuksiin , esimerkiksi YK : n peruskirjan 2 artiklan 7 kohtaan , jossa viitataan suvereniteettia koskevaan kysymykseen .
Kompromissitekstistä pyrittiin sopimaan etukäteen , kun otetaan huomioon , millaisia vaikeuksia ilmeni Yhdistyneiden Kansakuntien yleiskokouksen kolmannen komitean vuoden 1999 kokouksessa , jossa jäsenvaltioiden kanta poikkesi tarkistuksesta , jolla kuolemanrangaistusta koskevaan Euroopan unionin päätöslauselmaesitykseen sisällytettiin viittaus 2 artiklan 7 kohtaan .
Viime vuonna ihmisoikeuskomission 55. kokouksessa , kuten tiedetään , Yhdysvallat päätti varsin myöhäisessä vaiheessa tehdä Kiinaa koskevan päätöslauselmaesityksen .
Kyseinen päätöslauselmaesitys hävisi Kiinan tekemälle puuttumattomuutta koskevalle esitykselle .
Euroopan unioni äänesti tätä esitystä vastaan .
Euroopan unionin kanta , joka koski sen suhtautumista Kiinaan ihmisoikeuskomissiossa , vahvistettiin yleisten asioiden neuvostossa 21. maaliskuuta 1999 : Euroopan unioni ei tee aloitetta Kiinasta tai tue Kiinaa koskevaa päätöslauselmaa , Euroopan unioni äänestää puuttumattomuutta koskevaa esitystä vastaan .
Ei ole varmaa , että Euroopan unionin kanta olisi ollut yhtenäinen , jos päätöslauselmasta olisi äänestetty .
Amerikan yhdysvallat teki Kiinaa koskevan päätöslauselmaesityksen ihmisoikeuskomission 56. kokouksessa ja painostavat Euroopan unionia allekirjoittamaan sen .
Tämä asia herätti Kiinassa voimakkaita reaktioita : Kiinan viranomaiset pyrkivät nyt siihen , että Euroopan unionin maat ja toimielimet pidättäytyisivät tukemasta Amerikan yhdysvaltojen aloitetta .
Tästä aloitteesta keskustellaan unionissa , mutta päätöstä ei kuitenkaan odoteta vielä vähään aikaan .
On Euroopan unionin edun mukaista pitää kaikki vaihtoehdot avoinna mahdollisimman pitkään , joka tapauksessa Euroopan unionin ja Kiinan välisen ihmisoikeusvuoropuhelun yhteydessä 25. helmikuuta 2000 pidettävään kokoukseen asti .
Ihmisoikeuskomission kokoonpanossa tapahtuneiden muutosten perusteella arvellaan , että puuttumattomuutta koskevasta esityksestä toimitetaan suljettu äänestys .
Näin ollen on tärkeää , että myös tänä vuonna Euroopan unionin maat pääsevät yhteisymmärrykseen siitä , minkä kannan ne ottavat mahdollisessa päätöslauselmaa koskevassa äänestyksessä .
Tässä yhteydessä on tärkeää todeta , että Euroopan unioni vastustaa toistuvasti Kiinan pyyntöjä , joiden mukaan Geneven ihmisoikeuskomissiossa esitettävä päätöslauselma jätettäisiin automaattisesti ihmisoikeusvuoropuhelun ulkopuolelle .
Euroopan unioni on ehdottomasti sitä mieltä , että vaikka vuoropuhelu on erittäin arvokas väline näkemysten vaihtoa ja toisen osapuolen kannan selvittämistä varten , sen täytyy myös johtaa konkreettisiin tuloksiin paikan päällä , ja kun niin ei tapahdu , voidaan tarvita ihmisoikeuskomission päätöslauselmaa , jotta vuoropuhelussa edistyttäisiin .
Euroopan unioni vahvistaa Kiinalle niin ikään toistuvasti , että ihmisoikeuskomissio on sopiva paikka ottaa esille ihmisoikeuskysymyksiä , ja riippumatta siitä , päättääkö se allekirjoittaa aloitteen vai ei , se on joka tapauksessa tästä näkökulmasta oikeutettua .
Seuraava ihmisoikeusvuoropuhelu pidetään 25. helmikuuta Lissabonissa , ja siihen kuuluu oikeudellisia kysymyksiä ja naisten oikeuksia käsitteleviä seminaareja , johon osallistuu akateemisen yhteisön ja kansalaisyhteiskunnan edustajia .
Puheenjohtajavaltio Portugali järjestää seuraavan ihmisoikeusseminaarin toukokuussa 2000 , ja Kiina hyväksyi vuoropuhelun viime kierroksella lokakuussa 1999 Euroopan unionin ehdotuksen , joka koskee teknistä apua Kiinan hallituksen allekirjoittamien Yhdistyneiden Kansakuntien taloudellisia , sosiaalisia ja sivistyksellisiä oikeuksia koskevan kansainvälisen sopimuksen sekä kansalaisoikeuksia ja poliittisia oikeuksia koskevan kansainvälisen sopimuksen ratifioimisprosessille .
Euroopan unioni keskustelee parhaillaan niistä asioista , joissa se toivoo Kiinan ryhtyvän konkreettisiin toimiin .
Näiden keskustelujen perusteella puheenjohtajavaltio välittää Kiinan viranomaisille viestin , että Euroopan unioni toivoo Kiinan ilmoittavan myönteisistä toimista 25. helmikuuta pidettävässä kokouksessa .
Puheenjohtajavaltio niin ikään antaa Kiinan viranomaisille luettelon niistä yksittäistapauksista , joista se aikoo ilmaista syvän huolestumisensa .
Pekingissä lokakuussa 1999 pidetty kokous vahvisti , että yhtäältä Kiinan viranomaiset olivat halukkaita tekemään myönnytyksiä kysymyksissä , jotka liittyvät itse vuoropuheluun , vuoropuhelun rakenteen uudistamiseen ja rangaistuksia ( kuolemanrangaistusta , vangitsemista ilman oikeudenkäyntiä ) koskevista oikeudellisista säännöistä käytävään keskusteluun ; mutta toisaalta he eivät anna periksi yksipuoluejärjestelmään ja alueelliseen koskemattomuuteen liittyvissä keskeisissä kysymyksissä .
Euroopan unionin Kiinan tilanteesta käymät keskustelut , jotka ovat seurausta vuonna 1999 käydyn vuoropuhelun tuloksista , ovat johtaneet siihen , että Euroopan unioni on päättänyt tuoda entistä päättäväisemmin julki huolensa Kiinan ihmisoikeusrikkomuksista ja siitä , ettei vuoropuhelu ole johtanut konkreettisiin tuloksiin , vaikka se myöntääkin , että Kiina on ottanut edistysaskeleita kansainvälisellä tasolla .
Euroopan unioni sanoi Kiinan viranomaisille useaan otteeseen olevansa tyytymätön vuoropuhelun tuloksiin ja odottaneensa parempia tuloksia tietyillä tärkeillä aloilla .
Vuoropuhelua päätettiin jatkaa , mutta sen pitäisi olla entistä kohdennetumpaa ja tehokkaampaa .
Kiina on suostunut Euroopan unionin ehdotukseen , jonka mukaan vuoropuhelun rakennetta on uudistettava käyttämällä entistä paremmin asiantuntijoita ja sillä on oltava entistä tiiviimpi yhteys seminaareihin .
Lopuksi sanoisin , että ihmisoikeuskomission seuraavassa kokouksessa keskustellaan myös sen oman työn järkeistämisestä .
On olemassa toimikunnan mekanismien uudistamista tarkasteleva työryhmä , joka on työskennellyt tiiviisti ja jonka mielestä on välttämätöntä tehostaa nykyisiä mekanismeja ja tehdä niistä täsmällisempiä erityisesti rahoituksen alalla .
Euroopan unioni vastustaa kaikenlaisia vääriä pyrkimyksiä , joilla ihmisoikeuskomission työtä uudistettaessa yritetään poistaa sen väliintulomahdollisuus supistamalla sen toiminta-aluetta ja jatkuvaa ihmisoikeustilanteen tarkkailua maailmassa . .
( EN ) Arvoisa puhemies , haluaisin kiittää puheenjohtajavaltiota sen tekemästä valmistelutyöstä Geneven kokousta varten sellaisilla aloilla kuin rasismi , kansalaisoikeudet ja poliittiset oikeudet sekä oikeus kehitykseen .
Kuten puheenjohtajavaltio totesi , tehtävää on vielä paljon huolimatta siitä parlamentin ja monien kansalaisjärjestöjen esittämästä ymmärrettävästä vaatimuksesta , että Euroopan unionin olisi esitettävä kantansa hyvissä ajoin ennen Geneven kokousta .
Se on helpommin sanottu kuin tehty käsittelemme edelleen muutamia kiperimpiä aiheita .
Esimerkiksi monista parlamentin päätöslauselmassa esitetyistä asioista keskustellaan parhaillaan , ja lopputulosta on liian varhaista ryhtyä ennakoimaan kaikissa tapauksissa .
Ei ole yllätys , että neuvottelut ovat pitkiä ja vaikeita .
Se ei suinkaan merkitse sitä , että ihmisoikeuksien parantamiseen olisi sitouduttu riittämättömästi , vaan se on osoitus tavanomaisesta pyrkimyksestä saada aikaiseksi oikea lähestymistapa , jotta voimme todella vaikuttaa asiaan .
Saanen kuitenkin havainnollistaa tätä pyrkimystä käsittelemällä kolmea kiistanalaista aihetta : kuolemanrangaistusta , Kuubaa ja Kiinaa .
Aion tehdä niin epäviisaasti , että paljastan pari henkilökohtaista ajatustani käsittelyni yhteydessä .
Tarkastelemme parhaillaan vaihtoehtoja ja mahdollisuuksia esittää kuolemanrangaistusta koskeva päätöslauselma ihmisoikeuskomissiossa .
Tämä on aina ollut aihe , josta minulla on ollut vahva henkilökohtainen vakaumus , olen aina äänestänyt kuolemanrangaistusta vastaan .
Amnesty Internationalin ja muiden järjestöjen innoittamana ensimmäinen päätös , jonka tein Hongkongin kuvernöörinä , oli kuolemanrangaistuksen poistaminen .
Tiedämme , mitä tapahtui hiljattain YK : n yleiskokouksessa .
Meidän oli jäädytettävä kuolemanrangaistusta koskeva päätöslauselmamme tai otettava se riski , että hyväksytyksi olisi tullut päätöslauselma , jossa olisi ollut täysin tuomittavia väitteitä , joiden mukaan ihmisoikeudet eivät ole maailmanlaajuisesti sovellettavia ja päteviä .
New Yorkin areena eroaa Geneven areenasta .
Viime vuonna New Yorkissa käyty keskustelu suvereniteetista ja humanitaarisesta toiminnasta oli niin arka aihe , että se vaikutti kaikkiin muihin aiheisiin .
Se vaikutti varmasti kuolemanrangaistuksen täytäntöönpanon lykkäämistä koskevaan keskusteluun .
Geneven neuvotteluissa keskitytään kuitenkin enemmän ihmisoikeuskysymyksiin .
Siksi meillä voi olla siellä paremmat mahdollisuudet saada edistystä aikaiseksi .
Toiseksi Kuuba .
Haluan käsitellä tätä aihetta suorasti , koska meitä eurooppalaisia arvostellaan perusteettomasti siitä , ettemme suhtaudu Kuuban ihmisoikeuksiin riittävän vakavasti .
Olemme äärimmäisen huolestuneita Kuuban hallituksen viime vuonna toteuttamista toimenpiteistä , joilla se vähensi entisestään julkista vapautta , muutti rikoslainsäädäntöä ja kuolemanrangaistuksen soveltamisalaa .
Olemme myös huolestuneita siitä , että poliittisten pidätysten määrä on viime aikoina lisääntynyt .
Seuraamme ihmisoikeustilannetta kansalaisjärjestöjen raporteista ja Havannassa sijaitsevista EU : n suurlähetystöistä käsin toimivan ihmisoikeustyöryhmämme toiminnan välityksellä .
Olemme säännöllisesti arvostelleet Kuuban viranomaisia , ja parlamentti on tehnyt samoin .
Olen kuitenkin sitä mieltä , että tilannetta ei ratkaista pyrkimällä eristämään Kuuba .
Haluamme Kuubaan oikeudenmukaisen ja avoimen yhteiskunnan , Kuuban , joka kunnioittaa markkinoiden periaatteita , sopimusten rikkomattomuutta ja oikeusvaltion periaatteita .
Haluamme edistää sen siirtymistä kohti demokratiaa ja ihmisoikeuksien ja perusvapauksien kunnioitusta .
Näkemykseni ovat täsmälleen samanlaiset tarkasteltaessa kolmatta aihetta , jota haluan käsitellä , eli Kiinaa .
Haluan yksinkertaisesti , että pidämme yhteyttä Kiinaan .
Olisi omahyväistä itsepetosta ja myös loukkaavaa yli viidesosalle ihmiskunnasta pyrkiä sen pidemmälle .
Haluan myös nähdä Kiinan muuttuvan rauhanomaisesti vapaaksi ja moniarvoiseksi yhteiskunnaksi , jossa ei vangita demokratian puolestapuhujia tai uskovaisia .
Mitä meidän siis pitäisi tehdä ?
Meidän pitäisi luonnollisesti käydä innokkaasti kauppaa Kiinan kanssa ja toivoa , että voimme kohtuullisilla ehdoilla toivottaa Kiinan tervetulleeksi Maailman kauppajärjestöön .
On väärin puhua Maailman kauppajärjestöstä , jos Kiina ei ole siinä mukana eikä Venäjäkään .
En kuitenkaan ole koskaan ollut sitä mieltä enkä ole nytkään , että kehittyvän taloussuhteemme Kiinan kanssa jota osoittaa esimerkiksi Kiinan kauppataseen 25 miljardin euron ylijäämä suhteessa Euroopan unioniin pitäisi vaientaa meidät , kun on kyse Kiinan ihmisoikeustapauksista .
Mielestäni kyse ei ole siitä , pitäisikö meidän ottaa Kiinassa esille ihmisoikeudet meidän velvollisuutenamme on tehdä niin , ja se on laillisen etumme mukaista , vaan siitä , mikä on paras tapa tehdä se .
Miten meidän siis pitäisi suhtautua tämänvuotiseen Geneven päätöslauselmaan ?
Kuten puheenjohtajavaltio on todennut , unioni harkitsee kantaansa kokonaisuudessaan .
Olen kuitenkin vahvasti sitä mieltä , että jäsenvaltioiden olisi harkittava tarkkaan tiettyjä seikkoja .
Ensinnäkin sitä , että vaikka jotkut epäilevät , onko Geneven päätöslauselman antamisella mitään merkitystä , monet huomattavimmista kiinalaisista demokratian puolestapuhujista uskovat lujasti siihen , että se on arvokas teko , eikä vähiten siksi , että se on viesti itse Kiinan kansalle .
Tätä asiaa on harkittava vakavasti .
Toiseksi , me kaikki haluamme ottaa asianmukaisesti huomioon sen , mitä Kiinassa on tosiasiassa tapahtunut viime kuukausina , esimerkiksi demokratian puolustajille annetut raskaat tuomiot , kristillisten kirkkojen jäsenten vangitseminen ja heille hiljattain määrätyt rangaistukset ja Falun Gong -järjestön jäsenten pidätykset ja tuomiot .
Kiinan johtajat ovat täysin selvillä näitä kaikkia aiheita ja Tiibetin tilanteen kehitystä koskevasta kannastamme .
Olemme esittäneet heille hyvin selvästi näkemyksemme .
Vaikka me kaikki tiedämme , että monien ihmisten taloudelliset näkymät sekä sosiaaliset ja taloudelliset vapaudet ovat pitkällä aikavälillä todella parantuneet Kiinassa , kehityksellä on myös pimeä puolensa .
Ne , jotka arvostelevat päätöslauselman esittämistä , sanovat , että nyt meillä on ainakin ihmisoikeuksia koskeva vuoropuhelu Kiinan kanssa .
Se pitää paikkansa ja siitä voi olla hyötyä , vaikka minun on sanottava ja olen sanonut Kiinan viranomaisille puheenjohtajavaltion tavoin , että vuoropuhelussamme ei ole ollut läheskään niin paljon sisältöä , kuin olisimme halunneet .
Vuoropuhelusta on tietysti ollut meille hyötyä EU : n yhteistyöohjelmien määrittelyssä ja täytäntöönpanossa ihmisoikeuksien ja oikeusasioiden alalla .
Tämä on hyvin myönteistä , ja olen myös sitä mieltä , että kylien hallintoa koskevalla ohjelmallamme olisi tuettava demokratian edistämistä ruohonjuuritasolla .
Kaikki yhtä monimutkaiset vuoropuhelut kuin ihmisoikeusvuoropuhelu ovat luonnollisesti pitkän aikavälin prosesseja , mutta toivoisin , että voisin esitellä konkreettisempia saavutuksia .
Seuraava , Lissabonissa 25. helmikuuta pidettävä vuoropuhelu on tärkeä koe .
Se osoittaa , tuottaako vuoropuhelu tuloksia vai ei .
Ja lopuksi : millaista avausta me siltä odotamme ?
No , ensinnäkin haluaisimme , että Kiina ryhtyisi YK : n kansalais- ja poliittisia oikeuksia ja sosiaalisia ja kulttuurisia oikeuksia koskevien yleissopimusten allekirjoittamisen lisäksi myös vähitellen ratifioimaan niitä .
Toivoisin meidän olevan lähempänä tätä päämäärää .
Mitä meidän on tehtävä näiden kaikkien asioiden perusteella tänä vuonna ?
Toistan , että jäsenvaltioiden on tehtävä päätöksensä .
Toivon ensinnäkin , että me eurooppalaiset vahvistamme yhteisen kannan ja pidämme siitä kiinni , ettemme salli sitä , että joku jättäytyy sen ulkopuolelle , ettei kantamme perustu itsepetokseen tai oikeudettomiin vaatimuksiin ja että se on yhteinen ja järkevä kanta .
Tiedän , että jotkut ovat sitä mieltä , että meillä pitäisi olla parempi tapa tuoda esille ihmisoikeuksia koskeva huolestuneisuutemme kuin päätöslauselmien esittäminen .
Mutta jos tämä pitää paikkansa , silloin meillä olisi vähintäänkin oltava parempi mielikuvitus ja meidän olisi oltava rehellisempiä itsellemme etsiessämme tällaista etenemistapaa .
Jos perustamme kantamme ihmisoikeusvuoropuhelun varaan , meidän on pystyttävä saamaan teidät , kansalaisjärjestöjen yhteisö ja suuri yleisö vakuuttuneiksi siitä , että vuoropuhelu todella johtaa johonkin .
Tämä on minun nähdäkseni lähiviikkojen haaste .
Olen kiitollinen parlamentille siitä , että se kantaa huolta ihmisoikeuksista eri puolilla maailmaa ja erityisesti Kiinassa .
Paljon kiitoksia , arvoisa komission jäsen Patten .
Keskeytämme tähän keskustelun YK : n ihmisoikeuskomission seuraavaa kokousta koskevasta julkilausumasta ja siirrymme äänestykseen .
 
Tervetulotoivotukset Minulla on ilo toivottaa Hongkongin lainsäädäntöneuvoston valtuuskunta tervetulleeksi parlamenttiin .
( Voimakkaita suosionosoituksia )
 
ÄÄNESTYKSET .
( EN ) Kuten komission jäsen Wallström selvitti eilisessä keskustelussa , komissio voi hyväksyä seuraavat tarkistukset : tarkistukset 1 , 2 , 7 , 8 , 9 , 10 , 11 ja 13 .
Komissio voi hyväksyä myös periaatteessa tarkistuksen 4 .
Komissio ei voi hyväksyä tarkistuksia 3 , 5 , 6 , 12 , 14 , 18 ja 16 .
( Puhemies julisti yhteisen kannan hyväksytyksi näin muutettuna . )
Bögen laatima maatalouden ja maaseudun kehittämisen valiokunnan mietintö ( A5-0023 / 2000 ) ehdotuksesta Euroopan parlamentin ja neuvoston direktiiviksi neuvoston direktiivin 91 / 68 / ETY muuttamisesta skrapien osalta ( KOM ( 1998 ) 623 C4-0026 / 1999 1998 / 0324 ( COD ) ) ( Parlamentti hyväksyi lainsäädäntöpäätöslauselman . )
Cederschiöldin laatima oikeudellisten ja sisämarkkina-asioiden valiokunnan suositus ( A5-0008 / 2000 ) ehdotuksesta neuvoston päätökseksi WIPOn tekijänoikeussopimuksen ja WIPOn esitys- ja äänitesopimuksen hyväksymisestä Euroopan yhteisön puolesta ( 11221 / 1999 KOM ( 1998 ) 249 C5-0222 / 1999 1998 / 0141 ( AVC ) ) ( Parlamentti hyväksyi lainsäädäntöpäätöslauselman . )
Graefe zu Baringdorfin laatima maatalouden ja maaseudun kehittämisen valiokunnan mietintö ( A5-0015 / 2000 ) ehdotuksesta neuvoston direktiiviksi rehujen lisäaineista annetun direktiivin 70 / 524 / ETY muuttamisesta ( KOM ( 1999 ) 388 C5-0134 / 1999 1999 / 0168 ( CNS ) ) Ennen lopullista äänestystä : .
( DE ) Arvoisa puhemies , hyvät kollegat , haluaisin kysyä tämän äänestyksen jälkeen asiasta vastaavalta komission jäsen Byrneltä , onko hän nyt valmis hyväksymään nämä tarkistukset nähtyään , kuinka suuri niiden kannatus parlamentissa on ? .
( EN ) Joudun valitettavasti toteamaan , että eilen esittämäni harkittu kanta pitää .
Yleinen lähestymistapa , jota komissio aikoo noudattaa tällä alalla , esitetään mahdollisimman pian 152 artiklan nojalla , jolloin parlamentilla on yhteispäätösmenettelyn suomat valtuudet .
Tämä on oikea tapa hoitaa tämä asia .
Arvoisa puhemies , pyydän työjärjestyksen 69 artiklan 2 kohdan nojalla mietinnön palauttamista valiokuntaan .
Perusteena on se , että kyseessä on komission ehdottaman lainsäädännön lähentäminen .
Me hyväksyimme sen , mutta ehdotimme tätä direktiiviä koskevan muunkin lainsäädännön lähentämistä , ennen kaikkea geneettisesti muunnettujen organismien käyttöä ja merkitsemistä koskevan tekstin ottamista mukaan jonka komissio on jo hyväksynyt kokonaan .
Olemme sitä mieltä , että sen pitää nyt myös olla mukana lähentämisessä , mutta komissio ei ota sitä mukaan .
Minusta meidän on pyrittävä 69 artiklan 2 kohdan mukaisesti keskustelemaan komission kanssa , ja sen vuoksi pyydän kollegoja kannattamaan valiokuntaan palauttamista .
( Asia palautettiin asiasta vastaavaan valiokuntaan . )
Stenzelin laatima työllisyys- ja sosiaalivaliokunnan mietintö ( A5-0034 / 2000 ) komission tiedonannosta jäsenvaltioille suuntaviivojen vahvistamisesta yhteisön aloiteohjelmille , joiden osalta jäsenvaltioita kehotetaan jättämään Equal-aloitetta koskevat tukihakemukset ( KOM ( 1999 ) 476 C5-0260 / 1999 1999 / 2186 ( COS ) ) Ennen äänestystä : Arvoisa puhemies , sallikaa minun sanoa julkisesti ÖVP : n hallituksen jäsen Stenzelille , että monet parlamentin jäsenet ovat kauhistuneita siitä , että te olette ryhtyneet koalitioon Haiderin kanssa , ja että haluamme tuomita sen täällä !
( Suosionosoituksia vasemmistolta , välihuomautuksia oikeistolta ) esittelijä .
( DE ) Hyvä parlamentin jäsen Cohn-Bendit , arvoisat muut parlamentin jäsenet , minusta Euroopan parlamentti ei ole oikea paikka puuttua niin voimakkaasti maan sisäpolitiikkaan kuin te teette !
Voin puhua puolueeni puolesta , joka oli esitaistelijana sen puolesta , että Itävallasta tuli Euroopan unionin jäsen .
Takaamme poliittisena voimana sen , että Itävalta säilyttää eurooppalaiset arvot .
En suostu häpeämään täällä sisä- ja puoluepoliittista syistä !
Se ei vastaa tosiasioita vaan on pelkkää polemisointia !
Torjun sen päättäväisesti !
( Voimakkaita , jatkuvia suosionosoituksia keskustalta ja oikeistolta , vastalauseita vasemmistolta )
 
Tervetulotoivotukset Tämä lienee sopiva hetki toivottaa tervetulleeksi viralliselle lehterille saapunut Marokon parlamentin nelihenkinen valtuuskunta , jota johtaa sen edustajainhuoneen varapuhemies Brahim Rachidi .
Valtuuskunnan vierailu juuri ennen Marokon ja Euroopan unionin välisen assosiaatiosopimuksen voimaantuloa 1. maaliskuuta 2000 on kunnianosoitus meitä kohtaan .
Suhtaudumme tällä historiallisella hetkellä myönteisesti suhteidemme kehitykseen ja mahdollisuuksiin tiivistää parlamenttiemme välistä yhteistyötä .
Suhteista Maghrebin maihin vastaava valtuuskunta vierailee tässä hengessä Marokossa 20.22. maaliskuuta .
Toivon , että valtuuskunnan vierailu Strasbourgissa sujuu erinomaisesti .
( Voimakkaita suosionosoituksia ) Arvoisa puhemies , haluaisin vain käyttää hyväkseni sitä , että olette esittämässä valtuuskunnalle tervetulotoivotuksia ilmoittaakseni teille , että meille on myös ilo saada parlamenttiin tänään vieraiksemme Itävallan antirasististen yhdistysten tärkeimmät vastuuhenkilöt , jotka tuottavat meille kunniaa vierailemalla parlamentissa .
( Istunto keskeytettiin klo 11.50 , koska parlamentti piti juhlaistunnon Tsekin tasavallan presidentin Vaclav Havelin vierailun johdosta , ja istuntoa jatkettiin klo 12.50 . )
 
ÄÄNESTYKSET ( jatkoa ) Jatkamme nyt äänestämällä Equal-aloitetta koskevasta Stenzelin mietinnöstä ( A5-0034 / 2000 ) .
( Parlamentti hyväksyi päätöslauselman . )
Suositus toiseen käsittelyyn : Ympäristöasioiden , kansanterveyden ja kuluttajapolitiikan valiokunnan suositus toiseen käsittelyyn ( A5-0027 / 2000 ) neuvoston yhteisestä kannasta Euroopan parlamentin ja neuvoston direktiivin antamiseksi / tekemiseksi vesipolitiikkaan liittyvien yhteisön toimien kehityksestä ( 9085 / 3 / 1999 C5-0209 / 1999 1997 / 0067 ( COD ) ) ( Esittelijä : Lienemann ) Ennen äänestystä : .
( EN ) Haluan vahvistaa komission kantana parlamentin esittämiin tarkistuksiin sen , mitä kollegani sanoivat parlamentissa tiistaina , 15. helmikuuta .
Ensinnäkin komissio voi hyväksyä täysin tarkistukset 6 , 16 , 21 , 28 , 31 , 33 , 34 , 44 , 45 , 46 , 48 , 52 , 53 , 65 , 67 , 68 , 75 , 76 , 78 , 80 , 84 , 85 , 88 ja 102 .
Komissio voi hyväksyä osittain tarkistukset 8 , 18 , 27 , 29 , 42 , 43 , 47 , 54 , 60 , 62 , 93 , 94 , 104 ja 105 .
Komissio voi hyväksyä periaatteessa tarkistukset 2 , 3 , 5 , 7 , 10 , 12 , 14 , 17 , 20 , 22 , 24 , 25 , 26 , 30 , 32 , 35 , 36 , 37 , 38 , 50 , 55 , 56 , 57 , 58 , 63 , 69 , 73 , 79 , 86 , 89 , 96 , 99 , 106 ja 108 .
Mutta komissio ei voi hyväksyä tarkistuksia 1 , 4 , 9 , 11 , 13 , 15 , 19 , 23 , 39 , 40 , 41 , 49 , 51 , 59 , 61 , 64 , 66 , 70 , 71 , 72 , 74 , 77 , 83 , 87 , 90 , 91 , 92 , 95 , 97 , 98 , 81 ( tark . ) , 100 , 101 , 103 ja 107 .
Kiitoksia tarkkaavaisuudestanne .
( Puhemies julisti yhteisen kannan hyväksytyksi näin muutettuna . )
Anderssonin laatima työllisyys- ja sosiaalivaliokunnan mietintö ( A5-0033 / 2000 ) komission tiedonannosta yhteisestä strategiasta sosiaalisen suojelun uudistamiseksi ( KOM ( 1999 ) 347 C5-0253 / 1999 1999 / 2182 ( COS ) ) ( Parlamentti hyväksyi päätöslauselman . ) Puhemies .
Äänestys on päättynyt .
ÄÄNESTYSSELITYKSET Lienemannin mietintö ( A5-0014 / 2000 ) - ( FR ) Annan tunnustukseni laadukkaalle ja kunnianhimoiselle Lifeä käsittelevälle mietinnölle .
Muistuttaisin lyhyesti , että Life on ympäristöalan rahoitusväline , jonka nojalla voidaan harjoittaa ympäristöpolitiikkaa sekä Euroopan unionissa että kolmansissa maissa , olipa kyse sitten Välimeren maista , Itämeren rannikon maista tai hakijavaltioista .
Ympäristöasioiden , kansanterveyden ja kuluttajapolitiikan valiokunta on esittänyt useita tarkistuksia , joista suurin osa hyväksyttiin neuvoston hyväksymässä yhteisessä kannassa .
Life-rahoitusvälineen kolmas vaihe ( 2000-2004 ) jakautuu kolmeen osa-alueeseen , joita ovat Life-Luonto ( 47 prosenttia varoista ) , Life-Ympäristö ( 47 prosenttia varoista ) sekä Life-Kolmannet maat ( 6 prosenttia varoista ) .
Tärkeimmät Life-välinettä koskevat muutokset ovat mielestäni : Se , että Life-välineellä edistetään kestävää kehitystä sekä yhteisön ympäristöpolitiikan kehittämistä , erityisesti kun on kyse ympäristöasioiden sisällyttämisestä politiikan muihin osa-alueisiin sekä ympäristölainsäädännön täytäntöönpanemisesta ja ajantasaistamisesta ; Life-välineen soveltamista koskevien menettelyjen , yleisölle tiedottamista ja tietojen jakamista koskevien menettelyjen sekä tuensaajien välistä yhteistyötä koskevien menettelyjen tehokkuuden , avoimuuden ja menetelmien parantaminen ; Life-välineen tavoite , joka on pääasiassa taajama-alueiden kestävä kehitys yhteistoiminnassa Urban-aloitteen - josta minulla olikin tilaisuus esittää mielipiteeni - yhteydessä toteutettavien kokeiluhankkeiden kanssa ; Se , että hankkeilla voidaan edistää kestävään kehitykseen liittyviä sosioekonomisia toimia ja tukea näin työpaikkojen luomista .
Minusta olisi tärkeää , että Keski- ja Itä-Euroopan hakijavaltiot voisivat edelleen osallistua Life-välineen toimintaan .
Myös muut hakijavaltiot ( esim .
Kypros , Turkki ja Malta ) voisivat osallistua Life-välineeseen sitten , kun osallistumisen mahdollistavat sopimukset on tehty niiden kanssa .
Neuvoston kanssa käytävien neuvottelujen kompastuskivi on tietenkin edelleen Life-ohjelman kolmanteen vaiheeseen ( 2000-2004 ) osoitetun rahoituksen kokonaismäärä .
Neuvoston vahvistama komission esitys rahoitukselle on 613 miljoonaa euroa , kun taas ympäristöasioiden valiokunnan mielestä talousarvion olisi oltava 850 miljoonaa euroa .
Minä puolestani annan tukeni esittelijän päättäväisyydelle .
Rahoitusmäärärahoja ei ole itse asiassa mukautettu ohjelman luomisen jälkeen , ei edes silloin , kun Euroopan yhteisö laajeni käsittämään 15 jäsenvaltiota .
Jos mietintö hyväksytään täysistunnossa , on aloitettava yhteispäätösmenettelyn edellyttämä sovittelumenettely , jotta voidaan päättää ohjelmalle tarkoitettujen määrärahojen suuruudesta .
Sovittelumenettely on aivan yleinen käytäntö , sillä liian usein käy niin , että lainsäädännöllisille ohjelmille tai toimille varatut määrärahat eivät riitä tavoitteiden toteuttamiseen !
Bögen mietintö ( A5-0023 / 2000 ) .
( FR ) Euroopan parlamentin jäsenenä ja varsinkin kansalaisena ja kuluttajana suhtaudun myönteisesti Euroopan komission ehdotukseen , joka Euroopan unionissa merkitsee yhtä askelta paremman elintarviketurvallisuuden suuntaan .
Tämä ehdotus on kaksitahoinen : toisaalta on kyse neuvoston 1991 antaman eläinten terveyttä koskevan direktiivin muuttamisesta poistamalla skrapieta koskevat määräykset , ja toisaalta sellaisen uuden asetuksen täytäntöönpanosta , jolla asetetaan tiettyjen tarttuvien spongiformisten enkefalopatioiden ( TSE ) tai lampaita ja muita eläinlajeja vaivaavien BSE-tyyppisten tautien ehkäisyä ja torjuntaa koskevat säännöt .
Tämän uuden lainsäädännön etu on erityisen oikeusperustan luomisessa skrapien torjumiseksi .
Olen tyytyväinen siihen varsinkin , koska kyseessä on yksi hullun lehmän taudin aiheuttamaa kriisiä koskevaan seurantakertomukseemme sisältyvistä tärkeimmistä vaatimuksistamme .
Mielestäni olisi johdonmukaisuuden vuoksi lisäksi välttämätöntä sulauttaa olemassa oleva skrapieta koskeva , lampaiden ja vuohien kauppaan rajoittuva lainsäädäntö yhdeksi kaiken kattavaksi määräyskokoelmaksi , johon sisältyvillä uusilla säännöillä säänneltäisiin kaikkia eläimiä koko Euroopan unionissa vaivaavia BSE-tyyppisiä tauteja ja joilla pyrittäisiin estämään tiettyjen eläimille tarkoitettujen elintarvikkeiden tai rehujen käyttö .
Tällaista lainsäädäntöä on kaivattu varsinkin siksi , että skrapieen liittyy yhä edelleen epävarmuutta .
On esitetty sellaisiakin tieteellisiä hypoteeseja , joiden mukaan skrapie olisi saattanut kehittyä nautojen BSE : ksi ja olisi näin ollen episoottisen BSE-taudin varhaisempi muoto .
Vaikka Euroopan parlamentin ja neuvoston tiettyjen BSE-tautien ehkäisyä ja torjuntaa koskeva asetusehdotus vaatiikin tarkentamista ja vahvistamista , varsinkin skrapien toteamisen ja torjunnan osalta , ehdotus merkitsee huomattavaa parannusta .
Se on Euroopan kansalaisille annettu tae , sillä hehän ovat useita kertoja osoittaneet olevansa huolestuneita unionin elintarvikepolitiikasta .
Heidän huolensa on kuultu Euroopan parlamentin välityksellä .
Ennalta varautumisen periaatetta , jäljitettävyyttä , vastuukysymyksiä ja avoimuutta koskevat keskustelut ovat johdattaneet Euroopan komission esittämään elintarviketurvallisuutta koskevan valkoisen kirjan .
Tässä valkoisessa kirjassa annetaan monenlaista pohtimisen aihetta , ja siinä ehdotetaan riippumattoman elintarvikeviranomaisen perustamista unioniin .
Tämä kaikki kertoo sellaisesta unionin strategiasta , jolla pyritään palauttamaan kuluttajien luottamus .
Meidän , unionin vastuuhenkilöiden , on osoitettava , että yhtenäismarkkinat ja tavaroiden vapaa liikkuvuus voidaan sovittaa yhteen elintarviketurvallisuuden kanssa !
Cederschiöldin suositus ( A5-0008 / 2000 ) Arvoisa puhemies , äänestin tämän toimenpiteen puolesta , joka koskee tekijänoikeuksia koskevan lainsäädännön uudistamista , sillä minusta se on yksi tärkeimmistä aloista , joilla Euroopan parlamentin toiminta tulee esille .
Olen sitä mieltä , että älyn tuotokset ovat huomattavasti tärkeämpiä kuin rakennelmat , käsin kosketeltavat tuotokset , jotka me voimme siis nähdä ja joita me voimme koskea , kun taas älystä ja tieteestä , joita ei edes voi käsin kosketella , saavat alkunsa merkittävät tulokset , joita meidän Euroopan yhteisönä pitäisi tukea paljon aktiivisemmin , ei pelkästään suojaamalla patentteja , vaan suomalla tutkijoille myönnytyksiä ja tukea , heille , jotka - hyödyntämällä saamaansa koulutusta - tekevät kaikkensa voidakseen tarjota tuleville sukupolville jotakin paljon tärkeämpää kuin mitä olemme menneisyydessä saaneet . .
( DA ) Vastustamme periaatteessa sitä , että Euroopan yhteisö solmii tekijänoikeussopimuksia jäsenvaltioiden puolesta .
Otamme kuitenkin huomioon sen , että kyse on jäsenvaltioiden ja yhteisön yhteisestä toimivallasta , ja samanaikaisesti olemme sitä mieltä , että WIPOn sopimukset merkitsevät olennaista siirtymistä kohti jakelijoiden ja esiintyvien taiteilijoiden oikeuksien varmistamista .
Äänestämme sen vuoksi esityksen puolesta . - ( DE ) Vihreät / Euroopan vapaa allianssi -ryhmä pidättyi äänestämästä tässä asiassa , koska komission jäsen Bolkestein ei vastannut eilisessä istunnossa yhteenkään niistä kysymyksistäni , jotka koskivat EU : n liittymistä WIPO-sopimuksiin .
Euroopan parlamentin roolia WIPO-sopimusten kehittämisessä ei ole selvitetty .
Lisäksi nyt on hahmottumassa kehityssuunta , jonka mukaan kansainvälisen toimivallan osalta pyritään yhä useammin EU : n yksinomaiseen toimivaltaan .
Jos tällöin ei ole kuitenkaan selvää , millä tavalla Euroopan parlamentti voi osallistua päätöksentekoprosesseihin , herää legitimaatiokysymys .
Sopimuksissa ei ole lisäksi määritelty tekijä-käsitettä .
Komissio ei vastannut siihenkään , mihin tekijänoikeusmääritelmään sen toiminta perustuu ja aikooko se sovitella odotettavissa olevia konflikteja pakottamalla muut hyväksymään omaksumansa määritelmän .
Yksi arkaluonteisimpia kohtia on julkinen etu johtaako WIPOn täytäntöönpano ja soveltaminen koulutuksen yksityistämiseen ?
Lopuksi on selvitettävä TRIPSin ja WIPOn välinen suhde - tähänkin kysymykseen komissio vastasi vaikenemalla .
Jos yhteisen kannan selvittämiseksi ja muodostamiseksi pidettävään parlamentin keskusteluun ei panosteta ollenkaan , meidän on vähintäänkin pidätyttävä äänestämästä !
Graefe zu Baringdorfin mietintö ( A5-0015 / 2000 ) .
( PT ) Elintarvikkeiden turvallisuuteen liittyvät kysymykset ovat huomion keskipisteenä BSE- ja dioksiiniskandaalien jälkeen .
Geneettisesti muunnettuihin organismeihin liittyy edelleen monia epävarmuustekijöitä , jotka koskevat niiden vaikutusta ympäristöön , ihmisten terveyteen ja eläinten hyvinvointiin .
Näin ollen ennalta varautumisen periaatetta on sovellettava silloin , kun tieteellistä varmuutta ei ole olemassa .
Bioteknologian käyttöä täytyy tutkia entistä perusteellisemmin , eikä sitä saa " paketoida " myyntiin joidenkin monikansallisten yhtiöiden voitontavoittelun takia .
Voitontavoittelu oli sitä paitsi syynä elintarvikkeiden turvallisuuteen liittyviin nykyisiin kriiseihin .
Esittelijä asettaa mietintönsä tähän yhteyteen , ja hän liittää oikeudellisesti geneettisesti muunnettuja organismeja koskevan kysymyksen rehuun ja muistuttaa , että se " voidaan hyväksyä vain , jos se on ihmisen terveyden ja ympäristön kannalta vaaraton " .
Sen lisäksi hän katsoo , että " geneettisesti muunnetut lisäaineet on määriteltävä sellaisiksi kaikissa etiketeissä tai kaikissa virallisissa tai muissa liiteasiakirjoissa " .
Näin parannetaan näiden lisäaineiden valvontaa ja jäljitettävyyttä ja taataan kuluttajalle valinnanvapaus .
Geneettisesti muunnettuja organismeja ( GMO ) koskevan Montrealin sopimuksen jälkeen pidän myönteisenä sitä , että esittelijä on sisällyttänyt mietintöönsä nämä ongelmakohdat , ja sen vuoksi äänestin hänen mietintönsä puolesta .
Stenzelin mietintö ( A5-0034 / 2000 ) Arvoisa puhemies , haluaisin antaa PPE-ryhmän nimissä hyvin lyhyen äänestysselostuksen Equal-aloitetta koskevasta mietinnöstä .
Olemme noudattaneet äänestysluetteloa , joka on tarkalleen sama kuin se , josta olimme aikaisemmin sopineet PSE-ryhmän kanssa .
PSE-ryhmä on muuttanut mielensä , ja siksi mietintö ei ole nyt niin selkeä kuin se muuten olisi ollut .
Tämä on yksi syy , miksi äänestimme tyhjää .
Haluamme huolehtia siitä , että Equal-aloitetta koskeva mietintö , joka on hyvin tärkeä sekä pakolaisten että myös vanhusten , vammaisten ja naisten kannalta , menee yksinkertaisesti eteenpäin .
On harmillista , että menettely on johtanut siihen , että tämä asia saa tässä täysistunnossa näin epäedullista huomiota .
Olen vakuuttunut , että esittelijän kansallisuudella on ollut tietty rooli , mikä ei ole sovelias parlamentissa .
Se on oikeastaan ristiriidassa eurooppalaisten arvojen kanssa ja erityisesti parlamentaaristen arvojen kanssa , joista parlamentissa niin usein puhutaan .
Nämä ovat näkökohtamme , joiden vuoksi äänestimme tyhjää tämän mietinnön tapauksessa .
Haluamme , että Equal-aloite toteutuu .
Olemme siitä ehdottomasti suurimmalta osin yhtä mieltä , mutta olemme pahoillamme tämän menettelyn johdosta ja erityisesti sen johdosta , että jotkin ryhmät ovat käyttäneet tätä menettelyä halpamaisesti väärin .
Arvoisa puhemies , eläkeläisten puolueen edustajana Euroopan parlamentissa pidättäydyin äänestämästä Equal-aloitteesta , vaikka sillä tarjotaan aikaisempaa suurempaa tukea niille projekteille , joiden avulla pyritään taistelemaan ikään perustuvaa syrjintää vastaan , se ei ole tässä suunnassa riittävän pureva ja konkreettinen .
Pidättäydyin äänestämästä toisestakin syystä : minusta Euroopan unionin toimielinten on aika lakata kokeilemasta ja etsimästä hyviä käytäntöjä niiden asioiden osalta , joita meidän pitää tehdä , ja ryhtyä sen sijaan antamaan Euroopan kansalaisille konkreettisia osoituksia siitä , minkälainen Euroopan unioni haluaa Euroopan unionin olevan .
Meidän pitää ryhtyä konkreettisiin toimiin ja siirtyä teoriasta käytäntöön . .
( DA ) Olemme kannattaneet mietintöä , jossa käsitellään komission tiedonantoa jäsenvaltioille suuntaviivojen vahvistamisesta yhteisön aloiteohjelmille .
Vastustamme periaatteessa tällaisia ohjelmia ja rakennerahastoja , mutta koska äänestyksessä on kyse pelkästään siitä , miten - eikä missä määrin - näitä resursseja on käytettävä , kannanottommekin perustuu vain siihen , miten resursseja on käytettävä .
Mielestämme on tärkeää , että varmistamme tasa-arvon mietinnössä käsitellyille ryhmille . .
( FR ) Emme äänestäneet tätä mietintöä vastaan siksi , että siinä esitetään joitakin oikeita yleisperiaatteita , esimerkiksi tarpeesta torjua rasismia työpaikoilla ja vähentää työmarkkinoilla sukupuoleen liittyviä epäoikeudenmukaisuuksia , mutta emme myöskään äänestäneet puolesta , sillä esille otetut seikat jäävät varsin epämääräisiksi ja pikemminkin hartaiksi toiveiksi .
Pakolaisten tuki- ja koulutushankkeita käsittelevässä luvussa mietintö on sen sijaan alkutekstiä varauksellisempi , sillä mietinnössä tarkennetaan , etteivät pakolaiset sinänsä enää kuulu ohjelman piiriin vaan ainoastaan Geneven yleissopimuksen mukaiset pakolaiset .
Tätä rajoitusta ei voida hyväksyä , sillä kaikkialla Euroopassa monet pakolaiset ovat vaikeassa tilanteessa pakotettuina työskentelemään ilman turvaa laittomasti ja piileskelemään samalla , kun itseään demokraattisina pitävien valtioiden hallitukset ja poliisilaitos ajavat heitä takaa .
Ensimmäiseksi tällä alalla vaaditaan toimia , joilla näille laittomille siirtolaisille annetaan lailliset keinot elää kunniallista elämää ja mahdollisuus tehdä työtä , ilman että heidät ajetaan paarian asemaan , häikäilemättömien työnantajien armoille ja monenlaisen julkisen hallinnollisen ja poliisisimputuksen uhreiksi , joista tärkein simputuksen muoto on pakottaminen elämään jatkuvan karkotuspelon alaisuudessa . .
( EN ) Äänestin Equal-aloitetta koskevan Stenzelin mietinnön puolesta , koska mielestäni on tärkeää jatkaa Adapt- ja Employment-aloitteiden aikaisempien osien Now- , Horizon- , Youthstart- ja Integra-ohjelmien piirissä aloitettua työtä .
Meidän on rakennettava näistä toimista saadun kokemuksen varaan .
Equal viittaa tasa-arvoon .
Sillä on voitava päästä toivottuihin tuloksiin .
Suhtaudun myönteisesti ehdotukseen keskittyä edistämään uusia tapoja , joilla torjutaan kaikenlaista työmarkkinoihin liittyvää syrjintää ja eriarvoisuutta .
Kannatan myös pyrkimystä päästä eroon vanhentuneesta toimintamallista ja saada kumppanit yhdessä etsimään innovatiivisia keinoja työttömyyden vähentämiseksi .
Tarvitaan joustavuutta .
Mielestäni on hyvin valitettavaa , että aloitteen käytössä on vain niukasti varoja .
Viime ohjelmajaksolla 9 prosenttia rakennerahastomäärärahoista käytettiin yhteisöaloitteisiin .
Prosenttiosuus on nyt 5,35 .
Tämä merkitsee sitä , että määrärahoja on käytettävä mahdollisimman tehokkaasti ja onnistuneista kumppanuuksista on jaettava laajasti ja nopeasti tietoa .
Työllisyys- ja sosiaalivaliokunta hyväksyi useita esittämistäni tarkistuksista , joissa painotettiin esimerkiksi mahdollisuutta saada alkupääomaa sekä uusien yritysmahdollisuuksien hyödyntämistä kaupungeissa ja maaseudulla ja toisaalta arvosteltiin liike-elämän heikkoa osallistumista aikaisempiin aloitteisiin .
Se merkitsi usein sitä , että monet hyvät hankkeet eivät johtaneet todellisiin työtilaisuuksiin .
Pienten toimijoiden innovatiivisista toimista saadut myönteiset kokemukset vaarantuivat , koska he olivat niin etäällä toimintaprosesseista .
Korostin myös ennaltaehkäisyn tarvetta .
Yhteistyötä työmarkkinaosapuolten kanssa on myös painotettava .
Joustavuutta tarvitaan ja hallinnollista taakkaa on kevennettävä kiireellisesti .
Joustavuutta tarvitaan myös niiden maiden osalta , joilla on pieni talousarvio .
Vaikka mietinnössä on joitakin asioita , jotka olisi mielestäni voitu hoitaa paremmin toisella tavalla , olen kaiken kaikkiaan sitä mieltä , että se tarjoaa joustavan ja järkevän lähestymistavan , jota olisi kannatettava . .
( PT ) Komissio pyrkii tällä EQUAL-yhteisöaloitteella korvaamaan EMPLOYMENT- ja ADAPT-yhteisöaloitteet ja useat näitä alueita koskevat alaohjelmat - NOW-ohjelman ( uudet mahdollisuudet naisille ) , HORIZON-ohjelman ( vammaisille ) , YOUTHSTART-ohjelman ( nuorten pääsy työmarkkinoille ) ja INTEGRA-ohjelman ( syrjäytymisuhan alaisille ryhmille ) - siitä raskauttavasta syystä , että määrärahoja täytyy vähentää tuntuvasti .
Niinpä komissio aikoo tämän uuden aloitteen kautta kehittää uudenlaisia menetelmiä syrjinnän ja kaikenlaisen työmarkkinoilla esiintyvän eriarvoisuuden torjumiseksi työllisyyspolitiikan suuntaviivojen neljän pilarin pohjalta .
Se on paljon , kun määrärahat ovat niin niukat .
Jotta komissio olisi voinut taata näiden uusien menetelmien menestyksen , sen olisi pitänyt tehdä selkeämpi , yksinkertaisempi ja suorempi ehdotus , johon kansalaisjärjestöt olisivat osallistuneet prosessin alusta lähtien , niin että kumppanuuksia olisi voitu kehittää tasapainoisesti .
Se ei tehnyt sitä .
Toivokaamme , että se ainakin tarkastelisi uudelleen joitakin mainitsemiamme näkökohtia .
On hyvä asia , että Euroopan parlamentti jatkaa aloitteitaan epätasa-arvon ja epäoikeudenmukaisuuden torjumiseksi , ja neljä Equal-ohjelmaan sisältyvää alaa työllistettävyys , yrittäjyys , sopeutumiskyky ja naisten ja miesten yhtäläiset mahdollisuudet vaikuttavat aidosti tarkoituksenmukaisilta .
Yhden jos toisenkin seikan kohdalla kyseisessä mietinnössä , vaikka sillä luultavasti onkin hyvät tavoitteet , mennään mielestäni kuitenkin hyvin vaaralliseen suuntaan , koska siinä näkyy taipumus pyyhkiä kansalaisuuden ja laillisuuden käsitteet pois ja siinä moninaisista poikkeuksista tehdään yleinen lainsäädäntö , jonka varaan yhteisön harkinta rakennetaan .
Vaikka onkin pakko hyväksyä sellainen päätös , jolla hyväksytään erityistoimet kaikenlaisen sellaisen syrjinnän kitkemiseksi työmarkkinoilta , joka oletettavasti kohdistuisi turvapaikan hakijoihin , joita määritelmänkin mukaan kohtalo on jo kolhinut , on kuitenkin yhä pidettävä tämän käsitteen kohdalla kiinni lainmukaisuuden käsityksestä : selväsanaisesti se tarkoittaa , että vaikka on täysin perusteltua auttaa asianmukaisesti tunnustettuja ja laillisesti hyväksyttyjä turvapaikan hakijoita , asia on aivan toinen mietinnössä lueteltujen monien muiden ryhmien kohdalla turvapaikkahakemuksen käsiteltäväksi jättäneiden , väliaikaisen suojelun tarpeessa olevien , niiden , joille ei ole myönnetty pakolaisasemaa ja joita uhkaa maastakarkotus , joille mietinnössä luvataan vastaava tuki .
Nyt mietinnössä esitetyt tukitoimet uhkaavat salakavalasti levittäytyä laajemmalle : tietenkin tuki koskee turvapaikan hakijoita , sitten se voisi koskea myös väliaikaisen suojelun tarpeessa olevia päätöstä odottavia turvapaikan hakijoita ja lopuksi hylkäävän päätöksen saaneita ja maastakarkotuksen uhkaamia hakijoita , ja heidän kaikkien olisi voitava kuulua mietinnön mukaan näiden toimien piiriin , vaikka heidän asemansa vuoksi sinällään mitä muuta sellaisen turvapaikan hakijan asema , jolta on pakolaisstatus evätty ja jota uhkaa maastakarkoitus , voisi olla kuin laittoman siirtolaisen asema ? , ainakin viimeksi mainittujen kohdalla , heidät olisi jätettävä sellaisen integrointipolitiikan ulkopuolelle , jonka mukaisesti heidän oleskelunsa yhteisössä ei ole laillista eikä säännöstenmukaista .
Tällainen viesti merkitsisi tahallaan tai tahattomasti erinomaista kehotusta sellaiseen siirtolaisuuteen , jossa pelkästään pakolaisaseman hakeminen , myönnettiin se tai ei , riittäisi oikeuttamaan joukon tukitoimia , joiden pitäisi johtaa hakijan pysyvään integroitumiseen työmarkkinoille , yleisen niukkuuden oloihin , joissa laillista , ulkomaalaisia tai alkuperäisasukkaita , väestöäkin koettelee ankara työttömyys .
Lopputuloksena on , että niistä yleisistä suuntaviivoista huolimatta , joihin voidaan yhtyä , ei ollut ajateltavissa , että kannattaisin äänestyksessä mietintöä , joka merkitsee itsessään uuden hyökkäyksen siementä niitä kansalaisuuden ja tasavaltaisen lainmukaisuuden käsitteitä vastaan , jotka ovat minulle erityisen tärkeitä .
Lienemannin suositus toiseen käsittelyyn ( A5-0027 / 2000 ) Arvoisa puhemies , joku meistä muistanee menestyselokuvan nimeltä " Cocoon - nuoruudenlähde " , jossa vanhuksista tulee nuoria heidän juotuaan erikoislaatuista vettä .
Minusta on siis erittäin tärkeää kiinnittää suurta huomiota veteen , jota me kaikki juomme , sekä noudattaa niitä toimia , jotka liittyvät siihen , sekä hyväksyä ne .
Tästä syystä hyväksyin tämän toimen , mutta haluan korostaa toivettani , että huolehdittaisiin ennen kaikkea siitä , että koteihimme tulevan veden puhtausaste olisi mahdollisimman korkea .
Panenkin merkille , että toimenpiteestä puuttuu - mutta luotan siihen , että asia korjataan tulevaisuudessa - tuen tarjoaminen niille , jotka puhdistavat veden omassa kodissaan . .
( EL ) Vaikka vesipolitiikkaa koskeva alkuperäinen direktiiviluonnos onkin hieman parantunut , kun neuvoston yhteiseen kantaan on otettu mukaan joitakin Euroopan parlamentin tarkistuksia , direktiivi on edelleen ongelmallinen .
Erityisen tärkeitä kysymyksiä ovat seuraavat : uusien veden indikaattoreiden pitää olla pakollisia ; on huolehdittava pohjavesien suojelusta saastumista vastaan ; tarvitaan säännöksiä saastuneiden pohjavesien puhdistamisesta ; on kiellettävä nykyisin käytännössä ilman valvontaa olevien noin 400 vaarallisen aineen päästäminen vesistöihin ; tarvitaan kiireellisesti järjestelmää vedessä olevien päästöjen määrittelemiseksi ; veden välitykseen liittyvien palveluiden hintaan on lisättävä myös välityksen ympäristökustannukset ; vaikka yleensä ottaen veden tarjoamisesta aiheutuvat kustannukset pitää laskea sen hinnan mukaan , on oltava erityismääräyksiä niitä alueita varten , jotka kärsivät pysyvästä ja laajasta kuivuudesta yhdistyneenä niiden sosioekonomiseen tilanteeseen ( esim. köyhät alueet tai sosiaaliryhmät ) ; direktiivin täytäntöönpanossa pitää noudattaa nopeampaa aikataulua . .
( ES ) Tarkistusta 76 lukuun ottamatta , josta olin väärässä , aikomukseni oli äänestää puolesta , loput äänestyspäätösteni syistä voidaan selittää seuraavalla kuvitteellisella tarinalla .
Oletettu ympäristöalan direktiiviehdotus : Euroopan parlamentin ja neuvoston direktiivillä velvoitetaan pitämään lämpötila talvella Euroopan kaupunkien kaduilla , aukioilla ja puistoissa vähintään 18 celsiusasteessa .
Direktiivin yleislinjaukset : a ) jokaisen kaupungin on löydettävä riittävän energian saannin takaavat keinot ja riittävä teknologia tämän tavoitteen saavuttamiseksi vuoteen 2012 mennessä ; b ) kustannukset jaetaan kokonaisuudessaan kunkin kaupungin asukkaiden kesken niin , että ne ovat osa sähkön hintaa .
Pohjois-Eurooppaa edustavan jäsenen mielipide : " Tämä direktiivi olisi epäoikeudenmukainen , koska kustannukset asukasta kohden olisivat esimerkiksi tukholmalaiselle 200 kertaa suuremmat kuin Napolin asukkaalle " .
Etelä-Eurooppaa edustavan jäsenen mielipide : " Tässä on kuitenkin kyse kilpailukyvystä ja tasapuolisista edellytyksistä " .
( Kuvitteellinen osuus päättyy tähän ) .
Äänestyskäyttäytymistään tällä hetkellä selittävä jäsen pitää vettä koskevan yhteisön direktiivin olemassaoloa myönteisenä asiana , mutta uskoo , ettei Eurooppaa voida rakentaa ympäristönsuojelullisen joustamattomuuden pohjalta , jolloin tuloksena olisi lainsäädännöllinen irvikuva .
Niitä maita , kuten Välimeren maita , joille ovat tyypillisiä tulvat ja kuivuuskaudet , ja pohjoisia säännöllisten sateiden maita ei voida kohdella samalla tavoin .
Toisesta asiasta puhuakseni lisäisin , että sellainen Eurooppa olisi epäsolidaarinen , jossa eri vesistöjen väliset juoksutukset tehtäisiin tulevaisuudessa käytännöllisesti katsoen mahdottomiksi .
Olisi jälleen hyvä muistaa , että käsissämme on koko maanosaa koskeva poliittisen unionin hanke . .
( FR ) Juominen , itsensä ravitseminen , peseytyminen , viljely ... : vesi myötäilee kaikkia jokapäiväisiä toimiamme .
Vettä on virheellisesti pidetty pilaantumattomana ja ehtymättömänä voimavarana .
Sillä niinkin yksinkertainen liike kuin vesihanan avaaminen näyttää itsestään selvältä asialta , mutta lähde uhkaa ehtyä ...
Kaikki tieteelliset selvitykset ovat vastedes pelkkä muodollisuus : vesi on tulevina vuosina , huomisesta alkaen , olennaisen tärkeä peruskysymys .
Huomenna on kuitenkin liian myöhäistä .
Nyt on aika selkiyttää pelisäännöt , ennen kuin olemme kaikki häviäjiä .
Hyväksymällä keskiviikkona 15. helmikuuta vedestä annetun direktiivin Euroopan parlamentti vahvistaa pyrkimyksensä suojella pinta- , rannikko- , sisä- ja pohjavesiä .
Unionin hallussa on nykyään puitteet , joilla voidaan ehkäistä veden laadun heikentymistä , edistää veden kestävää käyttöä , suojella ekosysteemiä , auttaa tulvien ja kuivuuden torjunnassa ja poistaa vaarallisten aineiden päästöjä .
Kyseessä ovat veden pelastamiseksi aloitetut hätätoimet . .
( FR ) Olen erittäin tyytyväinen tähän kunnianhimoiseen vettä koskevaan puitedirektiiviehdotukseen .
Tonavan rantoja raastanut ekologinen katastrofi muistuttaa meitä siitä , jos se edes on tarpeen , että liian usein inhimillinen huolimattomuus johtaa veden kaltaisten luonnonvarojen vaarantamiseen .
Tämän vuodelta 1997 peräisin olevan direktiiviehdotuksen tarkoituksena on tehdä loppu vettä koskevalle lainsäädännölle tähän asti ominaisesta pirstaleisuudesta ja suojella pinta- , rannikko- , sisä- ja pohjavesiä .
Lakiehdotuksessa annetaan puitteet kaiken lisäpilaantumisen torjumiseksi , ekosysteemien suojelemiseksi , kestävän veden käytön ja tulvien ja kuivuuden torjunnan edistämiseksi sekä vaarallisten aineiden päästöjen asteittaiseksi lopettamiseksi .
Erityisdirektiivejä aiotaan sen jälkeen hyväksyä näissä puitteissa .
Tämän tekstin laadintaa koskeva menettely kesti kauan .
Direktiiviehdotusta muutettiin kahteen otteeseen , ensimmäisen kerran 1997 ja toisen kerran 1998 .
Neuvoston ja parlamentin edustajista koottu tekninen työryhmä kokoontui tammikuussa 1999 tarkoituksenaan pyrkiä lähentämään kahden toimielimemme kantoja .
Kuitenkin ympäristövaliokunta on jättänyt varsin monia tarkistuksia .
Kannatan niistä suurinta osaa .
Tavoitteiden ja aikataulun osalta neuvosto pyrkii siihen , että hyvälaatuisen pintaveden saavuttamista koskevaan tavoitteeseen päästään viimeistään 16 vuoden kuluttua direktiivin voimaantulosta , kun taas ympäristöasioiden , kansanterveyden ja kuluttajapolitiikan valiokunta toivoisi , että siirtymäaikaa supistettaisiin 10 vuoteen .
Valiokunta vaatii myös sitä , että vuoteen 2020 mennessä kaikkien vaarallisten aineiden päästöt ja häviöt loppuvat .
Lopullisena tavoitteena on oltava lähes nollatason saavuttaminen vuoteen 2020 mennessä .
Neuvosto toivoo , että pohjavesien hyvään laatuun päästäisiin 16 vuoden kuluessa , kun taas komissio haluaa saada pohjavesien kvalitatiivisten kemiallisten ominaisuuksien huonontumisen pysäytetyksi , jotta saavutettaisiin pohjavesien hyvä laatu 10 vuoden kuluessa .
Kaikki suojeltuja alueita koskevat normit ja tavoitteet on toteutettava 10 : n eikä 16 vuoden kuluessa .
Minun on sanottava , että kannatan aikatavoitteiden tiukentamista , jos vain poikkeustapaukset otetaan huomioon .
Kustannusten osalta hyväksyn ehdotuksen , jonka mukaan vuoteen 2010 mennessä jäsenvaltioiden on otettava valvottavakseen veden vesivarojen harkittuun käyttöön kannustaminen hinnoittelupolitiikan avulla .
Samansuuntaisesti odottaisin Euroopan komissiolta selkeää julkilausumaa , jolla se sitoutuisi esittelemään sellaisen ehdotuksen , jolla pyritään vuoteen 2012 mennessä varmistamaan se , että vedenkäytöstä maksetut hinnat heijastavat myös ympäristö- ja resurssikustannuksia .
Lopuksi lainaisin yhtä ympäristövaliokunnan tarkistuksista , joka ei tarvitse lisäselityksiä : " Vesi ei ole mikä tahansa kauppatavara , vaan se on Euroopan unionin kansojen yhteistä omaisuutta , jota on suojeltava , puolustettava ja kohdeltava sellaisena . " .
( EN ) Haluan , että virallisiin asiakirjoihin kirjataan varautuneisuuteni Lienemannin mietinnöstä ja myös äänestyskäyttäytymiseni syyt .
Olemme kaikki sopineet siitä , että vesivarojemme suojelua ja myös vedenkäyttäjiä on ryhdyttävä valvomaan asianmukaisesti .
Esittelijän ehdottamassa lähestymistavassa asian ratkaisemiseksi on paljon kannatettavaa .
Kysymys vedenkäytön verottamisesta tai veloittamisesta on kuitenkin asia , joka olisi toissijaisuuden sääntöjen perusteella jätettävä jäsenvaltioiden päätettäväksi .
Minun mielestäni tässä yhteydessä olisi virhe käyttää niin harkitsematonta keinoa kuin yhteistä eurooppalaista maksua .
Irlannissa kaikki suuret kaupan , teollisuuden ja maatalouden vedenkäyttäjät maksavat jo nyt vedenkäytöstään .
Tämä on kansallisen hallituksen ja paikallishallinnon päätös , ja näillä tasoilla olisi tehtävä myös kaikki tulevat päätökset .
Tässä tärkeimmät syyt äänestyskäyttäytymiseeni . .
( EN ) Euroopan unioni on hyväksymässä uutta EU : n vesilainsäädäntöä lakien ajanmukaistamiseksi ja sellaisen pitkän aikavälin strategian aikaansaamiseksi , jolla voidaan varmistaa puhtaan juomaveden tarjoaminen ja olemassa olevien vesivarojen suojelu joet ja rannikkovedet mukaan luettuina .
Kannatan näiden vesipolitiikkaan liittyvien yhteisön toimien tavoitteita .
Mutta en kannata ehdotusta siitä , että kotitalouksien pitäisi maksaa käyttämästään vedestä .
Vedestä tulee tässä tapauksessa kauppatavara .
Sillä on oleellinen merkitys elämälle , ja ihmisten on saatava käyttää sitä riittävissä määrin tavanomaisessa päivittäisessä elämässään . .
( PT ) Pidämme myönteisenä sitä , että veden pilaantumiseen liittyvää kehitystä , joka on hälyttävää ja jonka hallitukset liian usein laiminlyövät , pyritään estämään .
Me kaikki tiedämme , että vesi on ihmiskunnalle välttämätön hyödyke ja että on tärkeää puolustaa sen laatua .
On kuitenkin yhtä lailla välttämätöntä ottaa huomioon , ettei vesipolitiikan eri osa-alueita voida erottaa toisistaan ja että toiminta tällä osa-alueella vaikuttaa kaikkiin muihin osa-alueisiin .
Kuitenkin keskustelussa ja ehdotuksissa suosittiin veden fyysistä ja kemiallista sekä ekologista laatua koskevaa kysymystä , ja muille alueille kohdistuvia haittavaikutuksia käsiteltiin vain ohimennen .
On siis tärkeää ottaa huomioon jäsenvaltioiden erilaiset realiteetit , ilmaston erityispiirteet , sademäärät ja niiden vuotuiset vaihtelut sekä sääntöjen soveltamisen ja myös niiden puuttumisen sosiaaliset , taloudelliset ja ekologiset vaikutukset .
Koska olimme huolissamme näistä kysymyksistä , olimme eri mieltä joistakin ympäristöasioiden , kansanterveyden ja kuluttajapolitiikan valiokunnan ehdotuksista , erityisesti niistä , joissa asetetaan liian tiukka aikataulu ja joissa kiinnitetään liian vähän huomiota sosiaalisiin ja maatalouteen liittyviin näkökohtiin , jotka ovat erittäin tärkeitä Portugalin kaltaiselle maalle , jossa vedenpuute aiheuttaa ongelmia ja jonka sosioekonominen kehitys on vieläkin puutteellista .
Olemme kuitenkin myös sitä mieltä , että monissa tapauksissa komission ja neuvoston ehdotukset ovat liian suppeita , minkä vuoksi pyrimme äänestyksessä tasapainottelemaan ehdotusten rajoitteiden välillä . .
( FR ) Neuvoston yhteinen kanta tästä puitedirektiiviehdotuksesta oli meille pettymys .
Ehdotuksessa tyydytään monin paikoin liian vähään , varsinkin liian monien määräysten voimaantulopäivien sekä poikkeusten määrän ja täytäntöönpanon ehtojen osalta .
Pääongelmana on kuitenkin sen tavoitteen määrittely , johon Euroopan unioni toivoo pääsevänsä tämän tekstin avulla .
Tavoitteena on tietenkin ennen kaikkea selkeän yleiskehyksen luominen , jonka avulla voidaan lopultakin yksinkertaistaa asiassa sovellettavaa lainsäädäntöä .
Kuitenkin unionin on sen lisäksi pyrittävä parantamaan sekä pintavesien että pohjaveden laatua .
Pelissä ovat panoksina kansanterveys , juomavedenhankinta , laatu , luonnon monimuotoisuus , maisemien säilyttäminen ja eläinlajien suojelu .
Tästä näkökulmasta katsottuna yhteistä kantaa voidaan pitää heikkona .
Toivoisin , että parlamenttimme ajaisi neuvoston kantaa kunnianhimoisempaa kantaa , mutta toivoisin , että tämä kanta olisi yhtä lailla myös uskottava .
Vaatimus päästöjen ja saasteiden nollatasosta vedessä luonnostaan esiintyvät aineet mukaan luettuina ei ole realistinen .
En kuulu niihin jäseniin , jotka pitävät välttämättömänä sellaisten " jyrkkien " tarkistusten hyväksymistä toisessa käsittelyssä , joiden ainoana tarkoituksena on antaa lisää liikkumavaraa ministerineuvoston kanssa käytäviä neuvotteluja silmällä pitäen .
Päinvastoin torjun tällaisen nykyisin järjestelmällisenä pidettävän strategian .
Se on parlamentillemme vahingollinen .
Meidän kansalaisille ja neuvostolle lähettämämme viestit ovat epäselviä , eivätkä ne ole uskottavia .
Ei päästä soveltamaan sellaisia ympäristön kannalta liian tiukkoja tavoitteita , jotka eivät vastaa todellisuutta , sillä niitä ei voida koskaan saavuttaa .
Tällaisen viestinkö haluaisimme lähettää ?
Lisäksi varsinkin eräs seikka on minulle tärkeä .
Jäsenvaltioiden on voitava halutessaan päättää valtioiden välisten vedensiirtojen toteuttamisesta .
Tällainen esitys olisi sen alueellisen yhteenkuuluvuusperiaatteen ja solidaarisuuden mukainen , jota olemme aina puolustaneet .
Tässä mielessä sille olisi saatava Euroopan unionin laajamittainen tuki Euroopan laajuisten verkkojen ja aluepolitiikan ( rakennerahastojen kautta ) edistämisen puitteissa .
Haluaisin muistuttaa siitä , että parlamentti hyväksyi kaksi vuotta sitten Euroopan laajuisia vesihuoltoverkkoja koskevan oma-aloitteisen mietinnön , ja näkisin mielelläni Euroopan komission lähiaikoina kertovan Euroopan parlamentille siitä , mihin toimiin se on ryhtynyt tämän mietinnön vuoksi . .
( ES ) Olemme saaneet todistaa , kuinka sellaisesta mietinnöstä , jossa ollaan huolestuneita veden laadusta Euroopassa , on kehkeytynyt kauppasodan väline .
Olemme kaikki samaa mieltä siitä , että veden laatu on ensiarvoisen tärkeä tavoite , varsinkin niiden vahingollisten seurausten vuoksi , joita kiihtyvän teollisen kasvun mallilla on luonnon kannalta .
Lienee selvää , että tälle mallille ominaisen yksityisen edun logiikka on ollut turmiollista , ja siksi " saastuttaja maksaa " -periaate on sopiva näiden seurausten lieventämiseksi .
Kuitenkin näiden periaatteiden lisäksi vesi voidaan käsittää yhteiseksi omaisuudeksi , jota ei voida antaa markkinoiden ohjattavaksi .
Näyttää yllättävästi siltä , että hyvistä aikeista huolimatta tästä ekologisesta tavoitteesta onkin tullut kauppasodan väline , jossa kuluttajille , varsinkin maatalouden alalla , on sälytetty kaikki laitosten ja asianmukaisen veden laadun takaavien menettelyjen kustannukset .
On tosiasiassa käynyt niin , että vedestä on tullut sellainen kauppatavara , jota markkinoiden lait eniten ohjaavat .
Tässä täydellistyy uusliberalistisen mallin pakonomainen soveltaminen vesiasioihin .
Jos ei oteta huomioon eroja niiden maiden ja alueiden , joilla on vettä runsaasti ja joilla ei ole minkäänlaisia ongelmia , ja niiden alueiden välillä , joilla kuivuus ja vähäiset sateet tekevät vedestä niukkuushyödykkeen ja samalla kuristavat alueiden vähäisintäkin taloudellista ja sosiaalista kehitystä , onnistutaan pilaamaan ekologinen periaate lyömäaseeksi .
Samoin on melko nurinkurista , että kavennetaan mahdollisuuksia jakaa tätä hyödykettä , jota joillakin alueilla on niukasti , ja että runsaiden sateiden alueilla asuvat antavat neuvoja kuivuusalueilla asuville veden säästeliäästä käytöstä .
Tämän järjen ja solidaarisuuden puutteen vuoksi minun oli ehdottomasti äänestettävä mainittujen seikkojen edellyttämällä tavalla , sillä olenhan kotoisin Murcian kaltaiselta Välimeren kuivalta maatalousalueelta , jossa meillä on kuitenkin odotuksia tulevaisuuden suhteen . .
( EN ) Haluan sanoa Euroopan parlamentin Labour-puolueen edustajien puolesta , että vaikka olemme kannattaneet suurinta osaa Lienemannin mietinnöstä , meillä on tiettyjä varauksia .
Mietinnössä asetettu määräaika , vuosi 2020 , on epärealistinen ja mahdoton toteuttaa , mutta neuvoston asettama määräaika , vuosi 2034 , on liian kaukana .
Uskommekin , että sovittelussa päästään realistisempaan määräaikaan .
Äänestimme tarkistuksia 25 ja 72 vastaan , jotka edellyttäisivät mahdollisimman vähäistä ihmistoiminnasta aiheutunutta pilaantumista kaikissa pohjavesissä .
Tämä vaatimus on mielestämme epärealistinen , koska pohjavesien saattaminen lähes alkuperäiseen tilaan maksaisi hyvin paljon ja kestäisi erittäin kauan .
Edellä mainitut asiat olivat syynä äänestyskäyttäytymiseemme . .
( FR ) Vesi on uusiutuva ja rajallinen luonnonvara .
Vesivarojen hyvä hoitaminen on olennaisen tärkeää .
Vettä koskeva puitedirektiivi muodostaa tulevaisuudessa yhteisön tällä alalla toteutettavan politiikan kulmakiven .
Direktiivin tavoitteet ovat selkeät ja kunnianhimoiset , ja yhdymme niihin .
Direktiivissä asetetaan ympäristön osalta lähellä nollatasoa liikkuvia pitoisuusrajoja .
Kuitenkin katsomme , että on viisaampaa , ettei aseteta väkisin epärealistisia aikarajoja , joita jäsenvaltiot eivät pysty noudattamaan , eikä teollisuuskaan .
Tietenkin aikataulua tarvitaan , mutta sen on oltava progressiivisempi .
Lakisääteinen velvoite päästöjen nollatason saavuttamisesta eli siitä , että päästöt loppuisivat 20 vuoden kuluessa , merkitsisi kaikkien tunnistettujen aineiden kieltämistä .
Vaarana on , että näistä määräyksistä aiheutuu meille merkittäviä ongelmia rajat ylittävien vesipiirien osalta sekä hakijavaltioiden osalta , jolloin vaarana on myös laajentumisen mutkistuminen .
Haluaisin tietenkin puhua eräästä erityisestä minulle läheisestä alasta , nimittäin maatalousalasta , joka on tärkein veden kuluttaja : maatalouden on , kuten se on jo alkanutkin tehdä , vastattava omasta osuudestaan " saastuttaja maksaa " -periaatteen mukaisesti , mutta sen erityisluonne ja lainalaisuudet on myös otettava huomioon varsinkin kuivilla alueilla .
Radioaktiivisia aineita koskevien tarkistusten osalta kannatan tietenkin valvontaa , mutta ongelmana on kysymys Euratom-sopimuksesta johtuvasta oikeusperustasta .
Anderssonin mietintö ( A5-0033 / 2000 ) EDD-ryhmä ei ole voinut tukea parlamentin jäsen Anderssonin mietintöä .
Siinä on esitetty muutamia hienoja huomioita , muun muassa sivulla 15 mainituissa perusteluissa tunnustetaan , että " jäsenvaltioiden sosiaalisen suojelun erilaisten kehitystasojen ja erilaisten perinteiden vuoksi jäsenvaltioiden sosiaalisen suojelun järjestelmien yhtenäistäminen on täysin mahdotonta " .
" Yhtenäistäminen " -käsite on yksi niistä sekavista ilmaisuista , jotka tekevät puheena olevasta yhdentymisprosessista täysin hämärän .
Paikkansa pitää myös se perusteluissa mainittu asia , että yhtenäistäminen olisi vahingollista , koska " se asettaisi heikommille jäsenvaltioille korkeampia vaatimuksia ja toisaalta painostaisi kehittyneempiä valtioita tekemään kilpailusyistä leikkauksia sosiaalisen suojan järjestelmäänsä .
Toisin sanoen kukaan ei hyötyisi edellä mainitusta yhtenäistämisestä " .
Tilanne on kuitenkin se , että luomme sosiaalisen mallin , jonka lähtökohtana on itse asiassa yhtenäistäminen , kaiken lisäksi yhdenmukainen yhtenäistäminen .
D kohdassa korostetaan , että " unioni voi tuottaa lisäarvoa hyväksymällä asiamukaisia sitovia ja tehokkaita lähentymiskriteereitä " , ja tämän lisäksi mietinnössä korostetaan , että lähentämisprosessia edistetään Ecofin-neuvoston ja sosiaali- ja työmarkkinaministerien neuvoston yhteisissä neuvotteluissa , ja lopuksi 7 kohdassa korostetaan , että " sosiaalisen lähentymisen prosessiin on sisällytettävä tehokkaita ja kunnianhimoisia toimia verotuksen lähentämiseksi " .
Nyt lähestymme asian ydintä : sosiaalista lähentämistä koskeva hanke ei ole sosiaalipolitiikkaa , vaan se on seurausta EU : n EMU-hankkeesta , jolla on erityisen paljon merkitystä niille kolmelle valtiolle , jotka ovat sen ulkopuolella ja jotka voivat pelastautua tältä katastrofilta , nimittäin Isolle-Britannialle , Ruotsille ja Tanskalle , ja sen vuoksi on tärkeää korostaa , että emme voi tukea ehdotusta , joka päätarkoituksena on EMU-hankkeen laajentaminen .
Arvoisa puhemies , äänestin tämän komission toimenpiteen puolesta , joka koskee sosiaalisen suojelun uudistamista , sillä siinä kuljetaan mielestäni - vaikkakaan sillä ei saavuteta määränpäätä kokonaan - vihdoinkin kohti eurooppalaisen lainsäädännön tarjoamista sosiaali- ja eläkekysymyksissä .
Kuuntelin edellistä äänestysselitystä harmistuneena , koska mielestäni tämän mietinnön ydinajatuksena on mahdollisuus suojella paremmin ikääntyneitä ihmisiä .
Asia on näin , vaikka tiedämme , että 15 jäsenvaltion hallitukset haluaisivat vähentää mahdollisimman suuressa määrin eläkkeitä koskevia toimenpiteitä .
Toivon , että parlamentilla on pian mahdollisuus säätää eläkeasioita koskevia lakeja .
Vanhukset odottavat , että Euroopan parlamentti antaa heille mahdollisuuden elää hyvää ja arvokasta elämää , parempaa kuin mitä he nyt elävät .
Vähemmän kehittyneiden maiden pitää saavuttaa sama taso kuin maiden , jotka takaavat suurimman sosiaalisen suojelun Euroopan unionissa . .
( DA ) Euroopan parlamentin tanskalaiset sosiaalidemokraatit ovat tänään äänestäneet ruotsalaisen kollegamme Jan Anderssonin laatiman mietinnön puolesta , joka koskee komission tiedonantoa yhtenäisestä strategiasta sosiaalisen suojelun uudistamiseksi .
Komission tiedonannon lähtökohtana on se , että EMUn toteuttamiseen liittyvät vakauden ja kasvun vaatimukset luovat perustan sille , että jäsenvaltiot voivat pitää kiinni sosiaalisen suojan järjestelmistä .
Mietinnössä väitetään , että uudistaminen ei merkitse sosiaalisen suojan alentamista vaan nykyisten resurssien parempaa hyväksikäyttöä .
Kiinnitämme lisäksi huomiota siihen , että perusteluissa väitetään , että uudistaminen ei myöskään merkitse sosiaalisen suojan järjestelmien yhtenäistämistä ja että yhtenäistäminen olisi suorastaan vahingollista , koska se asettaisi heikommille jäsenvaltioille korkeampia vaatimuksia ja toisaalta painostaisi kehittyneempiä valtioita tekemään leikkauksia kilpailusyistä .
Kukaan ei hyötyisi edellä mainitusta tilanteesta .
Sekä komission tiedonannossa että parlamentin jäsen Anderssonin mietinnössä korostetaan sitä , että jäsenvaltiot kantavat vastuun ja siten myös päättävät sosiaalisen suojan järjestelmien sisällöstä .
Näitä asioita koskevan yhteistyön , jota tehdään EU : n ohjauksessa , on tuotettava lisäarvoa , joka perustuu kokemusten vaihtoon , valtioiden väliseen politiikkojen kehityksen arviointiin , minkä tarkoituksena on laatia parhaiden toimintatapojen mukaiset toimet . .
( SV ) Mietintö sisältää mielestämme useita hyviä käytännöllisiä ehdotuksia , joita tuemme , mutta suhtaudumme erittäin kriittisesti siihen lähentämistä koskevaan näkökulmaan , joka leimaa koko mietintöä .
Vastustamme erityisesti niitä osia , joissa käsitellään verotuksen lähentämistä ja sitä , että komission on ohjailtava jäsenvaltioiden toimintaa ( esimerkiksi 7 kohta ) .
Haluamme korostaa , että sosiaalipolitiikan ja sosiaalisen suojelun politiikan hoitamisen on kuuluttava pääasiassa jäsenvaltioille , vaikka EU : n laajentuminen vaatiikin entistä laajempaa koordinointia . .
( FR ) Sosiaaliturvajärjestelmäämme liittyvät nykyiset hankaluudet johtuvat ennen kaikkea työttömyydestä , köyhyydestä ja väestön ikääntymisestä johtuvasta tulojen vajauksesta , eivätkä liiallisista kuluista .
Euroopan unionilla on sitä paitsi politiikkojensa vuoksi raskas vastuu tästä tilanteesta .
Tietenkin meidän on sopeutettava näitä järjestelmiä .
Varsinkin Ranskassa on lakattava kattamasta ainoastaan työllä sairausvakuutusten ja eläkevakuutusten rahoittaminen .
Myös vanhanaikainen , epäoikeudenmukaisuutta , sekavuutta ja haaskausta aiheuttanut hallinnointitapa on uudistettava .
On ennen kaikkea ajettava väestönkasvuun tähtäävää perhepolitiikkaa , kasvuun tähtäävää talous- , raha- ja veropolitiikkaa sekä sellaista politiikkaa , jolla tähdätään työpaikkoja luovaan sisämarkkinoidemme elpymiseen .
Se , mitä komission ja Andersonin mietinnössä ehdotetaan , ei ole sosiaalipolitiikkaa , vaan se merkitsisi määräämättömän päätösvallan antamista Brysseliin rahoitusasioissa , eli Euroopan kansakuntien sosiaaliturvajärjestelmien rakenteen ja toiminnan osalta .
Siksi äänestimme tätä tekstiä vastaan .
Sosiaaliturvan on lähdettävä ennen kaikkea kansallisesta solidaarisuudesta .
Ja sen on ensinnä ja ainoastaan oltava jäsenvaltioiden toimivallassa .
Sosiaaliturvan on perustuttava jäsenvaltioiden ja yhteisön suosituimmuusperiaatteeseen .
Jos näin ei ole , kyse on ainoastaan siirtolaisuuden synnyttämien sietämättömien sosiaalisten tilanteiden hoitamisesta rahallisesti Euroopan kansalaisten kustannuksella ja heidän vahingokseen . .
( SV ) Olemme jättäneet äänestämättä parlamentin jäsen Jan Anderssonin laatimaa mietintöä yhteisestä strategiasta sosiaalisen suojelun uudistamiseksi .
Suhtaudumme periaatteessa myönteisesti Euroopan unioniin .
Ruotsalaisina liberaaleina pidämme Euroopan yhdentymistä mahdollisuutena , jonka avulla voimme löytää ratkaisuja rajat ylittäviin ongelmiin , jotka liittyvät ympäristöön , kauppaan , rajat ylittävään liikkuvuuteen , ihmisoikeuksiin ja kriisinhallintaan .
Euroopan demokratioilla on nyt mahdollisuus näyttää maailmalle , että yhteistyön tekeminen johtaa rauhaan ja hyvinvoinnin lisääntymiseen .
Uskomme myös läheisyysperiaatteeseen , toisin sanoen siihen , että päätökset tehdään mahdollisimman lähellä niitä ihmisiä , joita päätös koskee .
Ajamme sen vuoksi aktiivisesti kysymystä , joka liittyy Euroopan unionin sellaisen perustuslain laatimiseen , jossa vastuunjako on jokaiselle selvä .
Kaikille kansalaisille on oltava täysin selvää , että EU työskentelee vain sellaisten kysymysten parissa , jotka se osaa ratkaista parhaiten - siis rajat ylittävien kysymysten parissa .
Kaikki muut kysymykset pitää selvittää paikallisella , alueellisella tai kansallisella tasolla .
Esimerkiksi sosiaalipolitiikka on esimerkki yhdestä alasta , jossa EU : lla pitää olla vain rajallinen toimivalta , paitsi silloin , kun kyse on ihmisten vapaasta liikkuvuudesta unionin alueella .
Jokaisella jäsenvaltioilla on oltava täysi vastuu ja oikeus päättää itse sosiaalisen suojelun järjestelmistään .
Sairaanhoito , lastenhoito ja vanhustenhuolto ovat selkeitä esimerkkejä aloista , jotka eivät ole suoranaisesti rajat ylittäviä .
Sama koskee työmarkkinapolitiikkaa .
Emme usko , että näitä alueita koskeva yhteinen eurooppalainen lainsäädäntö ratkaisisi sosiaalisen suojelun järjestelmään liittyvät ongelmat .
Mielestämme on tärkeää , että EU keskittyy sen sijasta muutamaan alaan , joissa sen toiminnasta voi olla todellista hyötyä .
Se ei kuitenkaan estä jäsenvaltioita tekemästä yhteistyötä ja vaihtamasta ajatuksia sosiaalialaa koskevissa kysymyksissä .
Sosiaaliseen suojeluun liittyvät kysymykset ja tasa-arvo ovat kysymyksiä , jotka ovat perinteisesti olleet tärkeitä meille liberaaleille .
Kannattaisimme täydestä sydämestämme useita parlamentin jäsen Anderssonin mietinnössä esitettyjä ajatuksia , jos ne toteutettaisiin kansallisella tasolla . .
( IT ) Tarkastelemme kiinnostuneina ja toiveikkaina uutta yhteistä strategiaa sosiaalijärjestelmien uudistamisesta Euroopassa , strategiaa , joka ei kuitenkaan ole erillään vastaavanlaisesta yhteenkuuluvuuden prosessista : kyse on uudistuksesta , mutta myös yhteenkuuluvuudesta , joita kumpaakin esittelijä korosti mietinnössään , ja olemme hänen kanssaan samaa mieltä .
Monissa politiikoissa on jo omaksuttu tämä viimeksi mainittu suuntaus , vaikkakin vaivalloisesti , mutta lukuisten kohdalla pitää vielä tehdä niin ennen kuin Eurooppa edustaa vaikkakin toissijaisuuden kautta konkreettisesti yhteistä kotia jäsenvaltioiden kansalaisille , ja heidän lisäkseen myös hakijavaltioiden kansalaisille .
Eurooppalaisilla sosiaaliturvajärjestelmillä on kuitenkin aina ollut myönteinen merkitys jokaisen kansan yhteiskunnallisessa ja demokraattisessa kehityksessä ; ja mikäli näiden järjestelmien on nykyään tarkoitus toimia edelleen kehityksen avustajan roolissa talouden , työn ja yhteiskunnan tarpeiden takia , on selvää , että ne kaipaavat uudistustoimia .
On kuitenkin kolme olennaista näkökohtaa , joita on mielestämme tärkeää korostaa : ensimmäinen koskee sitä tiivistä keskinäistä riippuvuutta , jollainen talous- , työ- ja sosiaaliturvapolitiikoilla pitää olla samassa suhteessa toisiinsa .
Toinen koskee sosiaaliturvajärjestelmien hallintaa ja tahoja , jotka sitä toteuttavat .
Nykyään toimitaan yhä enemmän ja tehokkaammin täydentävän ja integroivan sosiaaliturvan rajoissa .
Mutta se , minkä ei mielestämme pidä heikentyä , on julkisen tahon merkitys sekä perussosiaalipalveluiden yleismaailmallisuuden näin toivomme että niiden laadun kannalta .
Juuri tämä on pohjimmiltaan oikeusperiaate , joka kattaa terveydenhuollon , eläkejärjestelyt mutta myös avustuksen , jonka kannalta julkista tahoa on välttämätöntä koordinoida strategisesti , vaikka se merkitsisikin uudistamista .
Kolmas näkökohta koskee toissijaisuusperiaatetta , johon Euroopan unioni nojautuu .
Vielä tälläkin hetkellä puuttuu yhteinen sosiaalisen suojan ja suojelun strategia , ja voimassa olevat järjestelmät perustuvat olennaisesti jokaisessa jäsenvaltiossa toteutettaviin sisäisiin toimiin ja solidaarisuuteen .
Uudistamisprosessissa ei voida sivuuttaa taloudellisia sekä työllisyyttä ja sosiaalista suojaa koskevia eroja , jotka vallitsevat yksittäisten valtioiden välillä , olivatpa ne sitten jäsen- tai hakijavaltioita .
Vaikka tiiviisti yhteenkuuluvuuden prosessiin liittyvässä uudistuksessa lähdetään liikkeelle erilaisista lähtökohdista , on välttämätöntä haluta ja osata edistää eteenpäin suuntautuvia kehityksiä , eikä päinvastoin .
Onhan kyseessä tämänhetkistä ja tulevaa laajentunutta Euroopan unionia koskeva yhteiskunnallinen , kehitykseen ja arvokkuuteen liittyvä yhteinen kysymys . .
( SV ) Euroopan unionin jäsenvaltioiden yhteinen arvopohja perustuu demokratiaan , ihmisoikeuksiin sekä sosiaaliseen markkinatalouteen .
Näiden arvojen on käytävä ilmi siitä solidaarisuudesta , jota me osoitamme yhteiskuntamme ja muun maailman heikompia ryhmiä kohtaan .
Läheisyysperiaatteen mukaan jäsenvaltiot muotoilevat itse sosiaalisen suojelun järjestelmänsä .
Euroopan unionin valtioiden kansalaisten pitää kuitenkin pystyä nauttimaan vähäisimmästä sosiaalisesta turvaverkosta huolimatta siitä , missä maassa he asuvat .
Mietinnössä kaivataan " tehokkaita ja kunnianhimoisia toimia verotuksen lähentämiseksi " , ilman että sen sisältöä määriteltäisiin tarkemmin .
Pidämme tällaista kannanottoa aivan liiallisena puuttumisena kansalliseen veropolitiikkaan , emmekä me voi sen vuoksi tukea sitä .
Vastustamme sen vuoksi mietinnön 7 kohtaa .
Pidämme myönteisenä sitä , että mietinnössä korostetaan Euroopan tasolla tehtävän yhteistyön sosiaalista ulottuvuutta .
On kuitenkin tärkeää selvittää , mikä EU : n asema tulee olemaan sosiaalisessa suojelussa .
On valitettavaa , että mietinnöstä puuttuu tällainen selvitys . .
Kun lukee komission sosiaalista suojelua koskevaa tiedonantoa , jota henkevöittävät niin monet hyvät aikeet , herää kysymys , elävätkö tiedonannon laatijat ja eurooppalaiset työntekijät samassa maanosassa , samassa yhteiskunnallisessa todellisuudessa .
Ihmettelen siis , mahtaako tämä " yhteinen strategia sosiaalisen suojelun uudistamiseksi " olla harhauttava muotoilu yhdistetylle kokorintamahyökkäykselle sosiaalista suojelua ja vakuuttamista sekä työntekijöiden saavuttamia oikeuksia vastaan .
Yhdymme moniin esittelijän huomioihin , mutta emme lainkaan hänen optimismiinsa komission ja neuvoston sosiaalista suojelua koskevien aikeiden ja suunnitelmien osalta .
Sovellettavan talouspolitiikan yleiset suuntaviivat , vakautussopimus , ankarat lähentämisstrategiat , jotka vahingoittavat erittäin pahasti työllisyyttä ja edistävät työllistettävyyden käsitettä ja työmarkkinajoustoja , komission ja EKP : n päätökset pidättäytymisestä palkkojen ja päiväpalkkojen korotuksista , samoin kuin ankarasta talouskurista kiinni pitäminen ja paljon puhutun valuutan vakauden turvaaminen mihin hintaan tahansa , eivät jätä epäilyksiä uuden strategian tavoitteista .
Ainoa tavoite on tasoittaa tietä ja luoda olosuhteet sille , että sosiaaliturvaan meneviä julkisia menoja vähennetään ja jopa sosiaalista suojelua itseään joustavoitetaan .
Kun monien vallanpitäjien suulla sosiaaliturvaa on toistuvasti luonnehdittu kustannuksena ja esteenä kilpailukyvyn lisäämiselle ja kun etsitään tapoja siirtää nämä kustannukset yrityksiltä työntekijöiden maksettaviksi - aina tietysti työpaikkojen luomisen verukkeella - , olisi yllätys , jos nykyinen malli , joka merkitsee hillitsemätöntä markkinataloutta ja tunteetonta ekonomistista lähestymistapaa kaikkeen ja joka on täysin riippuvainen pääomien eduista , ottaisi suojelukseensa perusoikeuden sosiaaliseen suojeluun ja huolenpitoon kansalaisista .
On selvää , että tavoitteena on siirtyminen valtion valvonnassa olevista sosiaaliturvajärjestelmistä yksityisten vakuutuslaitosten järjestelmään , joka tuottaa uusia voittoja pääomalle ja lisää entisestään työntekijöiden taakkaa , ja työntekijät saavat korkeampien kustannusten lisäksi " nauttia " aina vain huonontuvista sosiaalipalveluista .
Nyt ei vain yritetä tuoda hillitöntä kilpailua julkisten ja yksityisten sosiaaliturvajärjestelmien sekä jäsenvaltioiden järjestelmien välille , vaan päinvastoin poliittiset tarkoitusperät tehdään selviksi ja on olemassa sietämättömät paineet pienentää tai purkaa sosiaaliturvajärjestelmiä yksityisen sektorin ja voiton lain hyväksi .
On totta , että työllisyyden taso ja laatu määrittelevät myös sosiaaliturvajärjestelmien laadun .
Kuinka on siis mahdollista puhua terveistä ja taloudellisesti kestävistä sosiaaliturvajärjestelmistä , kun vastassamme ovat miljoonat työttömät , köyhät , syrjäytyneet , osa-aikatyötä tekevät ja sovellettujen työehtopolitiikkojen sivuun sysäämät ihmiset .
Sosiaalinen vakuuttaminen ja suojelu on yksi tärkeimmistä Euroopan työläisten saavutuksista , ja se on saavutettu monivuotisen suurpääoman vastaisen taistelun ja työntekijöille tyypillisten jatkuvien solidaarisuuden osoituksien jälkeen .
Nykyisessä työttömyyden ja vajaatyöllisyyden Euroopassa on pakko turvata kattava sosiaalinen suojelu ja on laajennettava työntekijöiden oikeuksia , mikä kuitenkin vaatii toisenlaista taloudellisen ja sosiaalisen kehityksen järjestelmää .
Luonteensa vuoksi EU ei pysty sitä tuottamaan .
Näihin arvioihin perustuen haluamme esittää jyrkän tuomiomme sille sosiaalisen suojelun " nykyaikaistamiselle " , jota komissio ajaa tiedonannollaan , joten emme voi äänestää käsiteltävänä olevan työllisyys- ja sosiaalivaliokunnan mietinnön puolesta .
Äänestysselitykset ovat päättyneet .
( Istunto keskeytettiin klo 13.55 ja sitä jatkettiin klo 15.00 . )
 
YK : n ihmisoikeuskomission kokous ( jatkoa ) Esityslistalla on seuraavana keskustelu neuvoston julkilausumasta unionin painopistealueista YK : n ihmisoikeuskomission seuraavaan kokoukseen ( 20. maaliskuuta 2000 ) , Kiinan tilanne mukaan lukien .
Arvoisa puhemies , mielestäni neuvoston puheenjohtajan poissaolo on valitettavaa ; on kyse neuvoston julkilausumasta , ja ymmärtääkseni olisi saattanut olla hyödyllistä , jos neuvosto olisi ollut läsnä keskustelua jatkettaessa .
Haluaisin muistuttaa siitä , koska se ei ole mielestäni turhaa , että tämän seikan sisällyttäminen esityslistalle täyttäisi selvästi sen tarpeen , jonka kaikki poliittiset ryhmät ovat tuoneet julki , siitä , että parlamentti ennen Yhdistyneiden Kansakuntien Genevessä pidettävän ihmisoikeuskomission seuraavaa kokousta , järjestäisi keskustelun , jotta parlamentin ääni kuultaisiin näin hankalassa ja sille läheisessä aiheessa .
Mielestäni voimme neuvoston puheenjohtajan ja komission julkilausumien jälkeen olla kaikki samaa mieltä siitä , että nykytilanne on ihmisoikeuksien osalta varsin kaukana siitä , mitä me kaikki tavoittelemme .
Emme voi unionissa lakata toistamasta sitä , että tilanne ei ole täysin tyydyttävä , sillä esimerkiksi kaikki jäsenvaltiot eivät ole vahvistaneet tai allekirjoittaneet kaikkia Euroopan ihmisoikeuksien ja perusvapauksien turvaamiseksi annetun sopimuksen myöhempiä pöytäkirjoja , vaikka sopimus yhdistää kaikkia jäsenvaltioita .
Tässä asiassa harmillista on selvästi sekin , että Euroopan unioni ei ole sinänsä Euroopan ihmisoikeuksien ja perusoikeuksien turvaamiseksi annetun sopimuksen allekirjoittaja , mistä aiheutuvat tälle tilanteelle ominaiset lisävaikeudet .
Toivon , että kaikkiin näihin ongelmiin pystytään tarttumaan ja niitä pystytään käsittelemään siinä keskustelussa , jota Euroopan unionin perusoikeuskirjasta käydään tällä hetkellä .
Ulkoisella tasolla suurimmasta osasta niitä seikkoja , jotka olemme sisällyttäneet päätöslauselmaan , meille välittyy mielestäni melko summittainen näkemys todellisuudesta , eikä tällainen juuri herätä meissä , arvoisa puhemies , optimismia , sillä kuolemanrangaistuksen poistamisen , vielä monissa itseään demokraattisina pitävissä maissa harrastetun kidutuksen tai monessa maailman maassa vallitsevan alaikäisten tilanteen kaltaiset seikat edellyttävät Euroopan unionilta selkeää , näkyvää ja tehokasta vastausta .
Mielestäni tähän päätöslauselmaan sisältyy joukko olennaisia seikkoja , mutta käsittelisin niistä erityisesti yhtä , eli tarvetta lisätä koordinointia Euroopan unionin ja Yhdistyneiden Kansakuntien välillä .
Arvoisa puhemies , nykyisenkaltaisessa maailmassa , jota maailmanlaajuistuminen , eikä ainoastaan taloudellisessa mielessä , hallitsee yhä enemmän , meidän on annettava yhteisesti sovittuja ja yhteen sopivia vastauksia , jotta ne voisivat olla tehokkaita .
Jotta toimintamme olisi näin tehokasta , on tarpeen saada sellainen koordinointi toteutetuksi , jota ei käytännöllisesti katsoen tällä hetkellä ole .
Siksi parlamentti puolustaa periaatetta siitä , että on tarpeen olla mukana ihmisoikeuskomissiossa ja muilla kansainvälisillä areenoilla , joilla näitä asioita käsitellään , ja arvoisa neuvoston puheenjohtaja , parlamentti osallistuisi mielellään mahdollisimman pian tämänkaltaisiin kokouksiin .
Euroopan komission on pian , eli toukokuussa , määrä esitellä tiedonanto ihmisoikeuskirjan ja unionin ulkosuhteiden demokratisoinnin edistymisestä .
Haluaisin käyttää tätä tilaisuutta hyväkseni pyytääkseni komissiota ottamaan tarkasti huomioon tämän koordinointitarpeen , johon äsken viittasin , ja etsimään uusia muotoja , joilla voidaan vahvistaa Euroopan unionin roolia ihmisoikeusasioissa , ja varsinkin parlamentin roolia , erityisesti johdonmukaisuuden näkökulmasta antamalla tunnustusta niille kolmansille maille , jotka hyväksyvät demokraattisen lausekkeen sisällyttämisen .
Ymmärtääkseni tällaisen olisi toteuduttava kaikkien vaikutusten osalta , ja viittaan myös erityisesti talousarvioon kohdistuviin vaikutuksiin .
Lopuksi en haluaisi jättää sanomatta , miten merkittävällä tavalla kansalaisyhteiskunta voi vaikuttaa tällä alalla , tai miten tärkeä rooli on lukuisilla , usein aliarvioiduilla , alalla käytännön työtä tekevillä kansalaisjärjestöillä .
Unionin on ponnisteltava kaiken tarpeellisen tuen välittämiseksi niille , jotta ne pystyvät selviytymään tärkeästä työstään .
Arvoisa puhemies , arvoisat komission jäsenet , kun tätä parlamenttia pyydetään pohtimaan ihmisoikeuskysymystä , parlamentti ottaa suuren riskin , ja tätä vain korostaa se ilmapiiri , jossa meitä pyydetään keskustelemaan tästä niin tärkeästä aiheesta .
Neuvoston jäsenten ja miltei kaikkien parlamentin kollegoiden puuttuminen paikalta kertoo siitä , miten suuri on edelleen se välimatka , joka erottaa muodollisella tasolla jalomieliset , ylevät ja hyödylliset julkilausumat ihmisoikeuskysymysten konkreettisesta soveltamisesta jokapäiväisessä politiikassa .
Uskon , että siitä panoksesta alkaen , jonka Euroopan unioni antaa Geneven tapaamiselle , parlamentin tehtävänä on poistaa tämä välimatka ja antaa panoksensa ei ainoastaan esittämällä periaatteita vaan nostamalla esille totuuden ja vieläpä rehellisyyden .
Ihmisoikeuksien pitää välttyä joutumasta sellaisen tulkinnan kohteeksi , jossa ne yhdistetään ainoastaan ilmiantoihin tai rangaistuksiin .
Meidän tehtävänämme on parlamentin ominaisuudessa kohdata ihmisoikeuskysymys ennen kaikkea ennaltaehkäisyn tasolla .
Tässä mielessä meidän on kyettävä viemään muihin maihin laillisuuden kulttuuria , oikeuden kulttuuria , viesti siitä , että oikeudesta on hyötyä .
Uskon , että se pitkä aikakausi , jolloin laskettiin yhteen sopimuksia ja niiden allekirjoituksia , on lopullisesti päättynyt .
Tällä hetkellä meillä on monta ehkä liian monta sopimusta , jotka käsittelevät ihmisoikeuskysymystä : jos nämä sopimukset jäävät pelkästään esitystasolle , ne ovat silloin hyödyttömiä ajatuksia .
Nyt meidän pitää siirtyä seuraavaan ja välttämättömään vaiheeseen , eli sopimuksiimme kirjattujen asioiden jokapäiväiseen ja sitovaan soveltamiseen , vaikka meidän ei pidäkään unohtaa sitä , että eräät olennaisimmista sopimuksista pitää vielä omaksua : viittaan tällä Rooman kokoukseen ja siihen seikkaan , että 14 Euroopan unionin jäsenvaltiota 15 : stä ei ole vielä ratifioinut kansainvälistä rikostuomioistuinta koskevaa sopimusta .
Uskon , että meidän pitää tarkistaa ja muuttaa eräitä poliittisia välineitä , joiden perusteella me mittaamme maapallon ihmisoikeuksien laatua .
Olemme usein käyttäneet välineitä , jotka voivat olla käteviä muodollisella tasolla , mutta poliittisten tulosten tasolla ne ovat täysin hyödyttömiä : viittaan tällä siihen tapaan , jolla kauppasaartoa ( embargo ) on näinä vuosina käytetty ja väärinkäytetty sekä Euroopan unionin ja kolmansien maiden välisten sopimusten keskeyttämislausekkeen liian varovaiseen soveltamiseen silloin , kun näissä maissa loukataan ihmisoikeuksia .
Uskon , että tehtävämme on ennen kaikkea ajanmukaistaa ihmisoikeuksien suojelua .
Maailmanlaajuistuminen ollaan vaarassa mieltää rankaisevana tekijänä .
Monissa maissa ihmisoikeuksien yleismaailmallisuuden periaate asetetaan tällä hetkellä kyseenalaiseksi ; näkemys on se , että monet ihmisoikeudet ja oikeus elämään , joka kuolemanrangaistuksella kielletään , ovat olosuhteista riippuvia muuttuvia tekijöitä , kun taas maailmanlaajuistuminen , joka usein mielletään rankaisevana tekijänä , on vaarassa olla todellakin ainoa verkko , joka pitää yhdessä kaikkien maiden oikeudet , toimet ja politiikat .
Sen tähden meidän pitää huolehtia siitä , että me ajanmukaistamme toimintakenttäämme tämän ihmisoikeuksien suojeluun kohdistuvan ponnistuksen piirissä : tarkoitan tällä sosiaalisia oikeuksia , työntekijöiden oikeuksia , työn laatua , tarvetta vaatia sitä , että kansainvälinen työjärjestö noudattaa kaikkia edellä mainittuja kriteerejä , kuten on tarpeen ; tarkoitan oikeutta tulla suvaituksi , ja oikeutta tulla kunnioitetuksi , mikä on kaikkien vähemmistöjen oikeus , ennen kaikkea Euroopan unionin alueella .
Viittaan myös kehityksen oikeuteen , joka koskee kansoja , jotka ovat puolestaan yksilöiden summia : jokaisella yksilöllä on oikeus kehitykseen sen kansan jäsenenä , johon hän kuuluu , ja oikeus tulevaisuuteen , mikä merkitsee ennen muuta toivoa ja kasvua .
Uskon , että kaikki nämä seikat ovat osa ajattelutapaa , keskustelua ja panosta , joka Euroopan unionin pitää tuoda ihmisoikeuskysymykseen .
Toivon , että Euroopan parlamentin osallistuminen Geneven tapaamiseen ei olisi ainoastaan paikka ja tilaisuus , jonne mennään edustusmielessä ja ettei sen merkitys rajoittuisi ainoastaan kuuntelemiseen ja todistamiseen , vaan että siellä ennen muuta vahvistettaisiin se , että ihmisoikeuksilla on meille keskeinen merkitys , jolle uskomme Euroopan unionin identiteetin , Euroopan kansakunnan identiteetin , ja että vahvistaisimme samalla ihmisoikeuksien yleismaailmallisuuden periaatteen , joka ylittää ajan ja paikan .
Me toivomme tätä , ja tämä on pyyntö , jonka lämmöllä osoitamme hallituksillemme jättämällä jopa syrjään ajatuksen siitä , mikä on soveliasta ja mikä ei .
Arvoisa puhemies , vaikka parlamentin istuntosali onkin tällä hetkellä melko tyhjä , parlamentilla on erittäin korkea profiili ihmisoikeuksiin liittyvissä asioissa .
Parlamentti on täältä käsin ilmaissut huolestuneisuutensa ja tuominnut hallitukset , jotka sortavat , kiduttavat , teloittavat tai syrjivät kansalaisiaan .
Tämä osallistuminen herättää huomiota ja vaikuttaa asioihin .
Olemme saaneet siitä todisteita useamman kerran .
Kaksi viikkoa sitten sain kirjeen Kiinan Brysselin suurlähetystöltä .
He ilmaisivat hämmästyksensä siitä , että parlamentti oli tuominnut Kiinan ja käyttivät 10 sivua selvittääkseen sitä , että arvostelumme perustuu väärinkäsityksiin .
Tämä kirje on vain yksi esimerkki siitä , että toimintamme ei ole turhaa , vaan että muu maailma seuraa sitä erittäin kiinnostuneena .
Se on hyvä asia ja osoittaa sen , että Euroopan parlamentilla on tärkeä asema mielipiteiden muokkaajana .
EU : n asema on tärkeä .
Sen vuoksi meidän on harjoitettava johdonmukaista , selvää ja yhtenäistä ihmisoikeuspolitiikkaa .
Kiinan suurlähetystön lähettämästä kirjeestä huolimatta meidän on todellakin syytä olla huolissamme Kiinan kehityksestä .
Tästä kysymyksestä keskustellaan monien muiden kysymysten ohella parin viikon kuluttua Genevessä pidettävässä kokouksessa .
Me liberaaliryhmän jäsenet pidämme äärettömän tärkeänä sitä , että EU pitää kiinni tavoitteistaan ja toimii tässä tilanteessa voimakkaasti .
Ilahduin kuullessani komission jäsen Pattenin Kiinaan liittyvän puheenvuoron , mutta huolestuin hieman neuvoston puheenjohtajan epäilevästä kannasta .
Voimakas Kiinan tilannetta koskeva päätöslauselma olisi tärkeä kannanotto sellaista valtiota vastaan , jossa ihmisoikeuksia loukataan järjestelmällisesti .
Hengellisen , täysin rauhanomaisen mutta nykyään kielletyn Falun Gong -liikkeen jäsenten keskuudessa on suoritettu jälleen uusia joukkopidätyksiä .
Olemme saaneet tietoja kidutuksesta , eristämisestä ja jopa teloituksista .
Vuosia kestäviä vankeustuomioita langetetaan ilman oikeudenkäyntejä .
Satoja ryhmän jäseniä lähetetään leireille mielipiteen muokkausta varten .
Tätä on täysin mahdoton hyväksyä .
Myös muita ryhmiä , kuten protestantteja ja katolisia , sorretaan .
Kiina väittää kunnioittavansa uskonnonvapautta , mutta aivan liian monet tapaukset , joissa uskonnollisiin johtajiin on kohdistunut väkivaltaa ja sortoa , osoittavat päinvastaista .
Emme ole myöskään saaneet mitään merkkejä siitä , että Tiibetin tilanne olisi parantumassa .
Saamme sieltä edelleen hälyttäviä kertomuksia kidutuksista , vangitsemisista ja sorrosta .
Kiinassa ei hyväksytä perusoikeuksia .
Kiinassa ei myöskään hyväksytä sananvapautta , kokoontumisvapautta eikä järjestäytymisvapautta .
Nyt ei myöskään tiedonvälitys ole vapaata .
Kiina on viime aikoina tehnyt kaikkensa rajoittaakseen Internetiin pääsyä ja estääkseen kansalaisia kommunikoimasta ja saamasta tietoa muista valtioista Internetin ja sähköpostin välityksellä .
Kaikki tämä on osoitusta siitä , että tilanne on huolestuttava , ja siihen voidaan puuttua tietenkin usein eri tavoin .
Kahdenväliset keskustelut ovat eräs keino , mutta ne eivät yksin riitä .
Emme saa antaa sen seikan hämätä meitä , että Kiina tekee viime hetkessä symbolisen toimen antaakseen sellaisen vaikutelman , että parannuksia tapahtuu .
Geneven kokous antaa muulle maailmalle oivan tilaisuuden kertoa Kiinalle , että emme hyväksy järjestelmällisiä ihmisoikeuksiin kohdistuvia rikkomuksia .
Arvoisa puhemies , tämän parlamentin pelastaviin piirteisiin kuuluu se , että täällä harjoitetaan johdonmukaista ja aktiivista ihmisoikeuspolitiikkaa , pidetään lippu korkealla kuten Malmström sen ilmaisi .
Samaan aikaan me suljemme kuitenkin silmämme unionin omilta ongelmilta : väkivallalta , eriarvoisuudelta , neljännen maailman todellisuudesta osana EU : n arkea .
On aivan oikein , että me kiinnitämme vakavaa huomiota niihin ihmisoikeusloukkauksiin , joista Genevessä tullaan keskustelemaan .
Siihen retoriikkaan , jota käytämme , sisältyy kuitenkin usein itsetyytyväisyyttä , joka hipoo pohjoisamerikkalaista ihmisoikeusnarsismia .
On suorastaan tekopyhää tuomita räikeitäkin kolmansissa tapahtuvia ihmisoikeusrikoksia , ellemme ole valmiit ojentamaan auttavaa kättämme aidoille pakolaisille ja turvapaikanhakijoille , joiden asema EU : ssa on nyt vaikeutumassa .
Erityisesti kiinnitän huomiota Geneven sopimuksen vaarantavaan palauttamissopimuskäytäntöön , re-admission clauses , joka tulisi torjua .
Ellemme voi ylläpitää tätä korkeata ihmisoikeustasoa pakolaisten ja turvapaikanhakijoiden suhteen , me emme ole niiden eurooppalaisten arvojen arvoisia , jotka muodostavat täällä tänään puhuneen Vaclav Havelin mukaan eurooppalaisen identiteetin ja joista hän erityisesti nosti esiin ihmisoikeuksien kunnioituksen ja solidaarisuuden .
Toimin useita vuosia Etelä-Afrikan totuus- ja sovituskomissiossa , ja oli sykähdyttävää nähdä , kuinka vaikeissa oloissa kansakunta kurkotti kohti avoimempaa eurooppalaistyyppistä moniarvoista demokraattista yhteiskuntaa .
Pelkään pahoin , että olemme nyt liikkumassa päinvastaiseen suuntaan kohti eurooppalaista sulkeutumista ja apartheidia .
Arvoisa puhemies , arvoisa komission jäsen , arvoisa neuvoston puheenjohtaja , mielestäni tänä vuonna Genevessä esille otettava kysymys ei ole tietenkään kuolemanrangaistus .
Olemme jo saaneet hyväksyttyä Genevessä kolme päätöslauselmaa kuolemanrangaistuksen osalta .
Epäonnistuimme viime vuoden yleiskokouksessa harhaanjohtavan verukkeen , 2,7 artiklan perusteella , jonka hyväksymme muuten ongelmitta kaikkien muiden tekstien kohdalla .
Näin ollen kysymys kuolemanrangaistuksesta kuuluu tämänvuotiselle yleiskokoukselle eikä missään nimessä Geneven istuntoon .
Ratkaiseva merkitys on Kiinalla , kuten komission jäsen Patten sanoi , ja kiitän häntä hänen puolustamastaan kannasta .
Valitettavasti komission ja neuvoston tai ainakaan komission ja puheenjohtajavaltion kantojen välinen ero ei ole pelkästään hiuksenhieno , ja mielestäni se on vakava asia , varsinkin jos otetaan huomioon neuvoston esittämät rohkeutta osoittavat kannanotot Itävaltaa kohtaan .
Ajattelen näin : Kiinan osalta ja , koska tiedetään Euroopan unionin Kiinan politiikan täydellinen epäonnistuminen , kuvitellusta rakentavasta vuoropuhelusta ei ole syntynyt mitään hyvää , tai pahimmillaan se on antanut Kiinalle uusia perusteita lisätä tukahduttavaa toimintaansa ja uskontojen sekä vapauksien tukahduttamista ( komission jäsen Wallström on kertonut sen Internetin välityksellä ) kaikilla aloilla Tiibetissä , Mongolian sisäosissa ja Itä-Turkestanissa .
Emme voi muuta kuin todeta , että kaikilla Kiinan siviiliyhteiskunnan aloilla on tapahtunut huonontumista .
Tämä on tosiasia : Kiina on suuri uhka , suurin uhkamme , ja tämä uhka meidän on kohdattava ja kyseessä on myös uhka rauhan kannalta .
Kiinan malli on demokratialle vastakkainen , ja te tiedätte itseni tavoin , että Kiinan johto on pikemminkin kommunistinen kuin kiinalainen .
Kiinassa rakastetaan kaksimielistä puhetta .
Niin kauan kuin kantamme ei ole vankkumaton , emme saa Kiinan viranomaisilta mitään myönnytyksiä .
Siksi olen sitä mieltä , että tilaisuuteen on tartuttava lennosta .
Meidän on liityttävä Yhdysvaltojen esittämään aloitteeseen .
Meidän on esitettävä kovasanainen teksti .
Tästä tekstistä on äänestettävä .
Meidän on tehtävä työtä .
Tästä päivästä lähtien 15 jäsenvaltion on työskenneltävä kaikkien Yhdistyneiden Kansakuntien jäsenvaltioiden kanssa , jotta Kiinan politiikka lopultakin tuomittaisiin ankarasti ja jotta sen jälkeen tältä pohjalta voitaisiin luoda vuoropuhelulle liikkumavaraa .
Arvoisa puhemies , haluaisin yrittää tarkastella asiaa toisenlaisesta näkökulmasta .
Kuten tiedätte , miehittämätön avaruusalus saavutti maanantaina pienen maapähkinänmuotoisen Eros-nimisen asteroidin kiertoradan , joka ei ole kovin kaukana maasta .
Valokuvat osoittavat meille , että asteroidilla ei ole elämää , mutta paljon kauempana linnanradallamme on noin 300 miljardia tähteä , joilla on monilla planeettoja .
Linnunradan takana on 300 miljardia muuta linnunrataa , joilla on lukemattomia tähtiä ja planeettoja .
Siksi on todennäköistä , että siellä on paljon elämää , joka on monissa tapauksissa paljon meitä kehittyneemmällä tasolla .
Kun otetaan huomioon , että ensimmäiset maasta lähetetyt televisio-ohjelmat ovat nyt 50 valovuoden päässä avaruudessa ja vielä kaukana lähimmistä tähdistä , niin kuvitelkaapa minun kanssani , mitä tähdillä elävät ajattelevat meistä , kun he katsovat meitä .
Mitä he näkevät ?
He näkevät kauniin planeetan , joka on täynnä elämää , mutta he näkevät myös , että sen ilmasto on saastunut ja lämpenee jatkuvasti .
He näkevät metsien hakkuut ja leviävät autiomaat .
Elollisten olentojen joukossa he voivat nähdä monia eläimiä kohdeltavan julmasti ja harvinaisten eläinten olevan häviämässä lopullisesti .
Miten he näkevät tällä hetkellä hallitsevan lajin - eli meidät ?
No , he näkevät , että maapallon luonnonvarat ovat jakautuneet epätasaisesti .
He näkevät , että maasta taistellaan , että sairauksia varten on lääkkeitä , mutta ei niissä osissa maailmaa , joissa niitä tarvittaisiin eniten , että on koulukirjoja mutta niitä ei ole lainkaan maailmamme vähiten kehittyneillä alueilla , ja että 50 prosenttia maailman väestöstä ei soita yhtä ainoaa puhelua koko elämänsä aikana .
Mitä he näkevät ihmisten välisistä suhteista ?
He näkevät meidän tappavan toisiamme .
He näkevät meidän rajoittavan toistemme vapauksia .
He näkevät loppumattoman sarjan paikallisia sotia .
He näkevät , että jotkut lapsistamme riistetään armeijoihin sotilaiksi tai että heitä pidetään prostituoituina tai orjina .
He näkevät eriarvoista kohtelua miesten ja naisten , eri-ikäisten ihmisten , vähemmistöjen , eriväristen , erirotuisten , eri uskontokuntiin kuuluvien , siirtolaisten ja jopa naapurien välillä .
Tämä kuva on meille kaikille tuttu .
50 vuotta sitten solmittu YK : n ihmisoikeussopimus oli yritys tämän tilanteen korjaamiseksi .
Meidän pitäisi suhtautua siihen myönteisesti ja luulenpa , että näin tapahtuukin .
Vain Euroopassa ihmisoikeudet on turvattu lailla .
Euroopan parlamentissa on jäseniä , jotka eivät halua , että parhaillaan käsiteltävästä perusoikeuskirjasta tulisi lainvoimainen .
Minä sanon heille : hävetköön !
Ihmisoikeudet olisi turvattava lailla kaikissa maailman maissa .
Tämä on päämäärä , johon meidän on pyrittävä .
Tehtävää on vielä paljon , kuten komission jäsen Patten sanoi .
Lopuksi , jos kysyisitte minulta : entä jos tähdillä ei olekaan elämää , entä jos olemme yksin ? mikä on yhtä pelottava ajatus , vastaisin : ettekö ole sitä mieltä , että me olemme vastuussa myös siitä , että saamme lapsemme käyttäytymään kunnolla , ennen kuin päästämme heidät kansoittamaan muita planeettoja ?
Arvoisa puhemies , ihmisoikeudet ovat maailmanlaajuiset , jakamattomat , toisistaan riippuvaiset ja yhteen punoutuneet .
Monet osaavat ulkoa tämän tunnetun iskulauseen , joka on lainattu YK : n ihmisoikeuksia käsitelleen vuoden 1993 maailmankonferenssin johtopäätöksistä .
Se on hienoa , mutta mikä on ihmisoikeuspolitiikan tilanne itse EU : ssa ?
Heijastuuko siinä tämä näkemys johdonmukaisuudesta ?
Onko Euroopan unionilla oikeastaan ihmisoikeuspolitiikkaa ?
Tällä kysymyksellä en tarkoita vaikeuksia , joita jäsenvaltioilla on sovittaessaan yhteen näkemyksiään ulkopolitiikasta ja puhuakseen yhdellä suulla muualla , esimerkiksi Kiinassa , tapahtuvista ihmisoikeuksien loukkauksista .
Arvoisa puhemies , en siis tarkoita tätä vaan ihmisoikeuspolitiikan puuttumista Euroopan unionin itsensä sisällä .
Itävallassa on muodostettu uusi hallitus , jossa on mukana puolue , joka on koko ajan levittänyt viestiä rasismista ja suvaitsemattomuudesta vähemmistöjä kohtaan .
Tämä muodostaa uhan ihmisoikeuksille , joiden puolesta EU liputtaa , mutta reaktiot näihin tapahtumiin ovat tehneet selväksi , että ei ole olemassa johdonmukaisia puitteita muotoilla sopivaa reaktiota .
Perustamissopimuksen kaikkialla lainattu 7 artikla , jonka nojalla voidaan poistaa jäsenen oikeudet sellaiselta jäsenvaltiolta , jossa havaitaan vakavia ja jatkuvia ihmisoikeuksien loukkauksia , on luonnollisesti vain hevoskuuri , äärimmäinen keino , joka mainitaan Itävallan tapauksessa vain paremman puutteessa ja varoituksena .
Euroopan unioni tämän takia tarvitsee kokonaisvaltaista ihmisoikeuspolitiikkaa , jonka avulla edistetään ihmisoikeuksia ja noudatetaan niitä EU : n itsensä sisällä .
Tällaisen politiikan pitäisi koostua eri osatekijöistä .
Ensinnäkin täytyy olla ohjaavat puitteet , joissa ilmaistaan täysin selvästi , millaiset oikeudet EU haluaa taata kansalaisilleen .
Tällaisen peruskirjan laatiminen on nyt aloitettu , mutta emme voi enää lykätä kysymystä tämän asiakirjan juridisesta asemasta ja strategisesta merkityksestä tai luovuttaa sitä oppineiden lakimiesten käsiin .
Tämä on poliittinen kysymys , joka vaatii pikaista vastausta HVK : lta ja tältä parlamentilta .
Toiseksi , täytyy kehittää valikoima välineitä , jotka mahdollistavat joustavan reaktion ja jotka eivät saata meitä sellaiseen tilanteeseen , että meidän täytyy valita ikään kuin joko hevoskuuri tai lumelääke .
Ajattelen tässä yhteydessä johdonmukaista dokumentointia ja tietojenkeruuta , ammattimaisia havainnointitapoja , tiedotustoimien kehittämistä , rahavarojen käyttämistä demokraattisten voimien tukemiseen asianosaisessa maassa sekä monenkeskisen diplomatian keinojen luovempaa käyttämistä , kuten järjestettyä vuoropuhelua ja tietojenkeruumatkoja ja muuta sellaista .
Kolmanneksi , eri EU : n toimielinten sisällä täytyy määritellä selkeästi , kenellä on vastuu ihmisoikeuspolitiikasta Euroopan unionin sisällä ja mitä tehtäviä ja toimivaltaa se tuo mukanaan .
Komission ja neuvoston täytyy molempien saada tässä asiassa asiansa järjestykseen .
Parlamentille se ei ole enää tarpeen , koska työjärjestyksessämme määrätään , että kansalaisvapauksien ja -oikeuksien sekä oikeus- ja sisäasioiden valiokunnalla on tämä toimivalta .
Siksi onkin outoa , että päätöslauselma , jolla tämä ihmisoikeuksia koskeva keskustelu täytyy päättää , on valmisteltu tämän parlamentin ulkomaanasioista vastaavalla osastolla , ja että juuri mainitsemani valiokunta , jossa olen itse jäsenenä , ei ollut mukana asiassa .
Arvoisa puhemies , parlamentti on levoton ja jakautunut .
Uskottavuutemme vuoksi meidän pitäisi puhua yhdellä suulla , kun on kysymys ihmisoikeuksista , eikä meidän pidä käyttäytyä niin , että ihmisoikeudet EU : n sisällä olisivat ikään kuin toisenlainen asia kuin ihmisoikeudet muualla maailmassa .
Uskon , että tämä olisi myös hyväksi uskottavuudellemme YK : n ihmisoikeuskomissiossa .
Arvoisa puhemies , mitä tarvitaan , jotta ihmisoikeuksista käytävä keskustelu olisi muuta kuin se tällä hetkellä on , eli ideologinen väline , jolla edistetään kansojen orjuuttamista eikä ihmisten vapautta ?
Olisi aivan ensiksi palattava rajoittamatta näkökulmaa pelkästään ihmisiin , sillä ihminen ei ole maailmankaikkeuden herra kaiken todellisen oikeuden alkulähteille sekä sivilisaation perusarvoihin , joita ilman ikuinen oikeuksien vaatiminen päättyy aina tyranniaan , veriseen tyranniaan .
Olisi koko Euroopan antiikin ja keskiajan perinteiden voimalla palattava maailmankaikkeuden luonnonmukaiseen järjestykseen eli maailman luomiseen ja epäilemättä vielä syvemmälle luojan suunnitelmiin .
Silloin huomattaisiin , ettei lasten oikeuksien kunnioittamista ole kuin oikean perheen sisällä , eikä työntekijöiden oikeuksien kunnioittamista kuin niissä etujärjestöissä , jotka olemme jokin aika sitten tuhonneet , ja ettei kansalaisten oikeuksia kunnioiteta kuin täysivaltaisissa kansakunnissa .
Toiseksi olisi lakattava käyttämästä , kuten tällä hetkellä tapahtuu , oppia ihmisoikeuksista ideologisena sotakoneena , joka on sen luokan hallussa , joka on anastanut itselleen oikeuden määrätä yksipuolisesti , mitä ihmisoikeudet ovat ja mikä ei kuulu niiden piiriin .
Tällainen mahdollistaa kaiken laillisuuden ja tarvittaessa kaiken vapauden kieltämisen niiltä , jotka ovat ainoan hyväksytyn ajattelutavan mukaisesti poliittisesti vääriä .
Kaksi vuosisataa sitten vallankumouksellisen hirmuvallan puolestapuhujat sanoivat , ettei vapauden vihollisille pidä antaa vapautta .
Valitettavasti tästä vallankumouksesta saivat alkunsa kaikki nykyajan totalitarismin muodot .
" Ei ihmisoikeuksia ihmisoikeuksien vihollisille " , sanovat uuden maailmanjärjestyksen ylistäjät tällä hetkellä , ja hehän hallitsevat lähes ilman vastavoimia taloudellisissa piireissä , kansainvälisissä toimielimissä , tiedotusväline- ja kulttuuriverkoissa ja opetuslaitoksissa , enkä viitsi mainita enempää .
Mitä on esimerkiksi jäljellä itävaltalaisten oikeudesta päättää vapaasti tulevaisuudestaan , jos sen sanelevat ne , jotka sanovat heidän puolestaan , mitä on sopivaa tehdä ja mitä ei , ja jos nämä laillisen ja oikeutetun prosessin avulla valitut johtajat otetaan vastaan loukkaavalla tavalla , kuten äskettäin kävi teidän kotimaassanne , arvoisa neuvoston puheenjohtaja , Portugalin ministeri Amado .
En tiedä , onko hän paikalla kuulemassa minua .
Mitä on jäljellä ihmisoikeuksista , jotka ovat Flaamin yhteenliittymän joka on yksi tärkeimmistä puolueista flaamilaisella alueella puolella , jos Belgian parlamentti hyväksyy huomenna Flaamin yhteenliittymän poliittisen päävastustajan Volksunien esittämän uskomattoman , sopimattoman ja häpeällisen lakiehdotuksen , jolla pyritään vain ja ainoastaan kilpailevan puolueen hajottamiseen ?
Mitä on jäljellä oikeudesta tutkia historiaamme kriittisesti , kun kirjoittajia ja kustantajia vainotaan , kuten eilen kotikaupunkini Lyonin hovioikeudessa jälleen tapahtui , kun vainon kohteena oli nuori historiantutkija Jean Plantin , johon yleinen syyttäjä Jean-Olivier Viout kohdisti mielettömiä , röyhkeitä ja häpeällisiä vaatimuksia ?
Tapaus on osoitus yksisuuntaisesta ajattelutavasta ja älyllisestä myötäilystä .
Onpa outo käsitys ihmisoikeuksista , jos rinnastetaan halpamaisesti rauhanomainen isänmaallisuus sotaisaan nationalismiin ja maahanmuuttopolitiikan oikeutettu vastustaminen mihin tahansa muukalaisvastaisuuteen sekä välttämätön identiteetin puolustaminen rasismiin !
Missä ovat Kansallisen rintaman miljoonien ranskalaisäänestäjien ihmisoikeudet , kun heiltä on viety kaikki oikeudet poliittiseen edustukseen , kun heitä parjataan päivittäin , jälleen maanantaina valtion TV-kanavilla , joita heidän on veroillaan ylläpidettävä , kun pelkästään erään kollegamme , Jean-Marie Le Penin oikeutetusti turhautunutta ilmausta käytetään väärämielisten syytösten tekosyynä rikkomalla lainsäädäntöä , oikeudenmukaisuutta , tasavertaisuutta ja moraalia ja kun tällä hetkellä pyritään itsestään selvimpienkin tekstien vastaisesti viemään tältä kahta miljoonaa äänestäjää edustavalta edustajalta toimi , jonka hän on saanut heidän ääniensä perusteella eikä valtapuolueiden suosiollisuuden perusteella .
Arvoisat kollegat , lyhyesti sanottuna uskon teidän puheitanne Euroopan ihmisoikeuksista vasta , kun suotte poliittisille vastustajillenne samat oikeudet , jotka myönnätte itsellenne .
Uskon puheitanne Kiinan ihmisoikeuksista , kun nimeätte todellisen pahuuden aiheuttajan eli kommunismin .
Kuunnelkaa suuren Sol & # x017E ; enitsynin ääntä hänen amerikkalaisille lähettämässään kirjeessä , jossa meille sanotaan , että länsimaisten yhteiskuntien heikkouden suurin aiheuttaja on oikeudellisen individualismin ylikorostuneisuus , sillä tällainen individualismi ei alkuunkaan mahdollista ihmisen parhaiden puolien esiintuloa , vaan valmistaa tietä tulevalle diktatuurille , joka on oikeastaan pahin kaikista , sillä siinä orjuutetut eivät edes tiedosta hirvittävää orjuuttaan .
Arvoisa puhemies , maailmanlaajuisten ihmisoikeuksien periaate on epäilemättä yksi 1900-luvun politiikan tärkeimmistä perinnöistä .
Holokausti 50 vuotta sitten oli syy siihen , että päätettiin tietyistä perusoikeuksista ja -vapauksista .
Kylmän sodan päättymisestä lähtien ihmisoikeuksien noudattamisesta on myös tullut kansainvälisen yhteistyön edellytys .
Johtajat , jotka rikkovat näitä periaatteita , joutuvat nyt kansainvälisen arvostelun ja pakotteiden kohteeksi ja jopa oikeuteen , minkä entiset diktaattorit , kuten Pinochet , ovat saaneet kokea .
Tällainen kehitys on toivoa herättävää .
Se ei kuitenkaan poista sitä tosiasiaa , että maailman ihmisoikeustilanne on edelleen hyvin huolestuttava .
Erityisesti sotatilanteissa kansalaiset säästyvät yhä harvemmin .
Tämä vaikuttaa ristiriitaiselta .
Koskaan aikaisemmin historiassa humanitaariset oikeudet eivät ole olleet näin kehittyneet .
Koskaan aikaisemmin ei ole ollut näin paljon näin monien maiden ratifioimia kansainvälisiä sopimuksia .
Kuitenkin tärkeimpiä käyttäytymissääntöjä rikotaan valtavasti , ja siviiliuhrien määrä on enemmän kuin vuosisata sitten .
Naisia raiskataan järjestelmällisesti .
Lapsia otetaan pakolla sotilaiksi ja lähetetään taisteluun .
Väärinkäytökset eivät ole enää poikkeus , vaan niistä on ikävä kyllä tullut sääntö .
Tämä pätee nykyisin vähintään 30 konfliktiin maailmassa .
Kansainvälisen yhteisön ihmisoikeuspolitiikkaa voisi kuvata seuraavasti : liian myöhäistä , liian valikoivaa ja liian hajanaista .
Se on liian myöhäistä .
Sekä Ruandassa että Kosovossa YK on monista varoituksista huolimatta näyttänyt jääneen verilöylyjen voimattomaksi sivustakatsojaksi , kuten presidentti Havel asian täällä tänään iltapäivällä ilmaisi .
Emme kuitenkaan nyt 50 vuotta myöhemminkään onnistu välttämään kansanmurhia .
Siksi täytyy pikaisesti kiinnittää enemmän huomiota seurantaan ja konfliktien ennaltaehkäisyyn .
Asekaupan hallinta ja tiedotusvälineiden parempi valvonta ovat tässä yhteydessä oleellisia asioita .
Ihmisoikeuspolitiikka on myös liian valikoivaa .
Kuukausia jatkuneet NATOn pommitukset Kosovossa ja välitysyritykset Lähi-idässä ovat jyrkässä ristiriidassa sen kanssa , kuinka välinpitämätöntä kansainvälinen suhtautuminen on Afrikan konflikteihin .
Kun on kysymys ihmisoikeuksista , en voi olla saamatta sellaista vaikutelmaa , että kaikesta kaunopuheisuudesta huolimatta Afrikka ei ole puheenjohtajana toimivan Portugalin asialistan kärjessä .
Olen siitä hyvin pahoillani .
Ei ole aiheetonta , että afrikkalaiset saavat sellaisen vaikutelman , että he ovat vähempiarvoisia kansalaisia maailmassa .
Haluaisin varoittaa normien hämärtymisestä arvioitaessa Afrikan ihmisoikeustilanteita , jolloin siellä tapahtuvia loukkauksia aletaan pitää ikään kuin väistämättöminä .
Ihmisoikeuspolitiikka on ennen kaikkea liian hajanaista .
Emme onnistu määrittelemään yhteistä strategiaa kansainvälisessä yhteisössä emmekä edes Euroopassa .
Tarkastellaanpa vaikka Sudania .
Kansainvälinen yhteisö lähettää ristiriitaisia signaaleja kyseiseen maahan .
Englanti avaa uudelleen lähetystönsä Khartumissa .
Kanada kutsuu sudanilaiset rauhanneuvotteluihin .
Eurooppa painostaa maan eteläosan kapinallisia ryhtymään neuvotteluihin , ja samalla amerikkalaiset ryhtyvät eristämään valtakoneistoa ja tukemaan kapinallisia sotilaallisesti .
Tarvitaan lisää koordinointia ja tietojen vaihtoa sekä johdonmukaisempaa suhtautumista , jolloin vältetään kaksinkertainen työ .
Vain sillä tavalla voimme seurata johdonmukaisesti kansainvälisen ihmisoikeuksien julistuksen tekijöiden jalanjälkiä .
Arvoisa puhemies , haluaisin esittää aluksi sen tosiasian , että jos ongelmat voitaisiin ratkaista sanoilla , voisimme kaikki pakata laukkumme ja lähteä kotiin .
Mutta sillä aikaa , kun me puhumme nyt parlamentin suojassa , ihmisoikeusrikkomuksia tapahtuu valitettavasti kaikkialla vapaassa maailmassa .
Joissakin tapauksissa käy niin , että mitä enemmän me puhumme , sitä vähemmän me kuulemme esityksiä : sanoja ; yleissopimuksia : sanoja ; sopimuksia : sanoja , ja ellemme pidä varaamme , sanat syrjäyttävät todellisen toiminnan .
Kaikenkattaviin ja vapauksia antaviin asiakirjoihin sepitetyistä sanoista tulee sopimuksia ja yleissopimuksia , joilla usein ylvästellään todisteena siitä , että ihmisoikeuksia kunnioitetaan ja noudatetaan jossakin maassa .
Puhutut , kirjoitetut tai allekirjoitetut sanat eivät kuitenkaan sinänsä riitä .
Tarkastelkaapa ihmisoikeuksia ja vähemmistöjä koskevien yleissopimusten allekirjoittajamaita ja vertailkaapa sitten kyseisten vähemmistöjen , ryhmien tai yksittäisten henkilöiden kohtelua lista on häpeällinen ja hävettävä .
Voiko kukaan väittää vakuuttuvasti , että naisia kohdellaan tasavertaisesti ja oikeudenmukaisesti , että lapsilla on ihmisoikeudet tai että ihmisiä ei syrjitä uskonnon , vakaumuksen , sukupuolen , vammaisuuden , iän , sukupuolisen suuntautumisen , mielipiteiden tai poliittisen näkemyksen tai muun asian perusteella ?
Vähemmistöjen panettelu sanomalehdissä ja muissa tiedotusvälineissä lietsoo syrjintää .
Jopa EU : ssakin kansalaiset joutuvat vielä kärsimään ihmisoikeusrikkomuksista ja yleissopimustemme rikkomisesta .
Lehdistössä esiintyy joka päivä vääriä tietoja ja panettelua , joita käytetään tasavertaisuuden kieltämiseen lain edessä tietyiltä vähemmistöiltä sekä etnisten vähemmistöjen mustaamiseen .
Suoraan sanottuna on luotu sorron hierarkia .
Ja niin kauan kuin ihmiset eivät ole tasavertaisia lain edessä , eriarvoisuus johtaa syrjintään ja ihmisoikeudet heikkenevät .
EU : n laajentumisprosessissa on perustellusti korostettu ihmisoikeuksia ja vähemmistöjen suojelua .
Emme saa hellittää tästä sitoumuksesta .
Mutta meidän on myös itse katsottava peiliin ja tunnustettava oma riittämättömyytemme .
Yleissopimuksia on todella allekirjoitettu , mutta tarvitaan toimintaa .
Suosittelisin teille jatkuvaa ihmisoikeuskäytäntöjen tarkastamista ja ikuista valppautta paitsi rajojemme ulkopuolella myös niiden sisällä .
Siksi olisi mielestäni hyvä , että kaikki jäsenvaltiot laatisivat vuosikertomuksen , joka sisältää kaikki asiaa koskevat kanteet ja niiden perusteella toteutetut toimet .
Koska se , mikä tapahtuu kaikissa jäsenvaltioissa , tapahtuu meille kaikille .
Se , mikä tapahtuu jossain muualla maailmassa , koskee meitä .
Pinochet Chilessä on yhtä tärkeä kuin Haider Itävallassa .
Ihmisoikeudet ja kansalaisvapaudet liittyvät erottamattomasti toisiinsa .
Ihmisoikeudet eivät ole asia erikseen , ne liittyvät meidän kehitysyhteistyöpolitiikkaamme , talouspolitiikkaamme ja sisäpolitiikkaamme ja ne ovat todellakin demokraattisen toimintamme ytimessä .
Toistaisin sen , mitä komission jäsen Patten sanoi : meidän on sitouduttava ja meidän on jaettava tietoa ja annettava koulutusta voidaksemme saada aikaiseksi todellisen ja kestävän muutoksen .
Arvoisa puhemies , Eurooppa edustaa ihanteita , arvoja ja periaatteita .
Meidän on korostettava Euroopan henkistä historiaa .
Meidän on yhdessä palautettava ne arvot , jotka yhdistävät Eurooppaa .
Henkisiä arvoja on levitetty Euroopasta ympäri koko maailman .
Meidän on elettävä omantuntomme kanssa .
Näin Tsekin tasavallan presidentti Vaclav Havel sanoi täällä kolme tuntia sitten .
Hyvin inspiroivassa puheessaan , jota leimasivat ihmistuntemus , viisaus , historian tuntemus ja Euroopan henkisen ja kristillisen perinnön ymmärtämys , hän viittasi lähteisiin , jotka voivat innostaa meitä ihmisarvon ja ihmisoikeuksien parissa tekemässämme työssä .
Meidän on syytä olla kiitollisia siitä , että Euroopassamme on presidentti Vaclav Havelin kaltaisia valtionpäämiehiä .
Haluan ottaa esiin kaksi asiaa .
Kyse on ensimmäiseksi kansalaisyhteiskunnasta .
Presidentti Vaclav Havel mainitsi , että kommunistien johtamat hallitukset murskasivat järjestelmällisesti Itä-Euroopan kansalaisyhteiskunnan : kansanliikkeet , kirkot ja riippumattomat ammattiyhdistysliikkeet .
Näin käy Kiinassa Falun Gong -liikkeelle ja katoliselle ja protestanttiselle kirkoille .
Näin käy Tiibetissä lamalaisuudelle .
Emme saa koskaan unohtaa vastuuta kansalaisyhteiskunnasta .
Haluan ottaa esiin myös kuolemantuomion .
EU : n , kuten kotimaani Ruotsinkin , ihmisnäkemys perustuu yhtäläiseen , ainutlaatuiseen ja loukkaamattomaan ihmisarvoon .
Tämän periaatteen mukaan ihmisellä pitää aina olla mahdollisuus palata .
Sanokaa se Yhdysvaltain hallitukselle , Venäjän hallitukselle ja Kiinan hallitukselle !
Arvoisa puhemies , arvoisa neuvoston puheenjohtaja , arvoisa komission jäsen , olen sitä mieltä , että EU : n jäsenvaltioiden olisi pyrittävä Genevessä siihen , että Kosovon , Meksikon , Saudi-Arabian , Sierra Leonen ja Kiinan tilanne asetetaan etusijalle .
Kiinan osalta meidän ei pitäisi jättää väliin aiheen esille ottamista vain siksi , että neuvottelut saattavat ajautua umpikujaan .
Erittäin tärkeää on joka tapauksessa se , että EU puhuu ja toimii yhdenmukaisesti , ja kauppapakotteilla uhkaamisen olisi pikemminkin lujitettava kuin heikennettävä päättäväisyyttämme .
Jos kuitenkin Genevessä mahdollisesti tehtäville päätöksille halutaan antaa täysi painoarvo , ihmisoikeusvaltuutetun toimistolle on annettava riittävästi varoja .
Yhdistyneiden Kansakuntien varoja jaetaan hyvin niukasti , ja siksi monien tärkeiden ohjelmien toteutuminen riippuu vapaaehtoisista lahjoituksista .
Varoja tarvitaan myös käytännön yhteistyön , ihmisoikeuksien ja strategisen suunnittelun edistämiseksi , ensisijaisten tavoitteiden asettamiseksi ja yhteydenpidon vahvistamiseksi avunantajien ja YK : n jäsenmaiden välillä .
Näitä tavoitteita varten ihmisoikeusvaltuutettu esitti hiljattain 53 miljoonan Yhdysvaltain dollarin suuruisen vuosittaisen anomuksen , jotta hänen toimistonsa pystyy suoriutumaan näistä tehtävistä .
Euroopan unionin ja sen jäsenvaltioiden olisi annettava esimerkkiä hankkimalla huomattava osa tästä summasta .
Näin me saattaisimme Yhdysvallat noloon asemaan ottamalla sille kuuluneen vastuun YK : n rahoituksessa , ja osoittaisimme myös sen , että sitoumuksemme puolustaa ihmisoikeuksia on muutakin kuin pelkkää sanahelinää .
Arvoisa puhemies , tässä keskustelussa on ennen kaikkea kysymys valmistautumisesta pian pidettävään vuosittaiseen YK : n ihmisoikeuskokoukseen sekä komission ja neuvoston panoksesta siinä .
Haluaisin aluksi sanoa , että olen hyvin tyytyväinen siihen , mitä Patten ja ministeri ovat tähän mennessä tuoneet esille , ja minusta on myös hyvä , että sekä Kiina että Kuuba on otettu keskustelun kohteiksi .
Kuuba on vieläkin Etelä-Amerikan viimeinen diktatuuri , mitä emme saa unohtaa , vaikka Kuuba saakin myötätuntoa monelta taholta .
Kuuba on diktatuuri , eli se ei siis ole demokratia .
Haluan kaksiminuuttiseni aikana pyytää kiinnittämään huomiota kahteen maahan , joihin minulla on erityiset siteet .
Ensimmäinen on Indonesia .
Olemme luonnollisesti hyvin iloisia siitä , että Indonesialla on uusi johto ja että presidenttinä toimii Wahid ja varapresidenttinä Sukarnoputri .
Olemme myös iloisia siitä , että Timorin tilanne on kehittymässä hitaasti hyvään suuntaan .
Voin kuitenkin ilmoittaa teille , että Molukeilla , siis alueella , joka sijaitsee heti Timorin pohjoispuolella , väkivalta ei ole vielä hallinnassa .
Tuhannet ihmiset ovat saaneet siellä surmansa kahden viime vuoden aikana .
Pakolaisina on kymmeniätuhansia ihmisiä .
Tilanne ei ole siellä kunnolla hallinnassa .
Tiedän , että huomenna tai ylihuomenna Alankomaiden televisiossa esitetään pitkä ohjelma , ja siinä pyydetään hartaasti , että tarkkailijat seuraisivat , mitä tarkalleen ottaen tapahtuu , jotta joka tapauksessa myös tulevaisuutta ja ihmisoikeuskomissiota varten kirjattaisiin , mistä on ollut kysymys .
Kiireellinen pyyntöni - joka on esitetty myös monta kertaa täällä päätöslauselmissa - on , että voisitteko harkita tarkkailijoiden lähettämistä Molukeille .
Kuolleita on jo tuhansia , haavoittuneita on tuhansia ja pakolaisia kymmeniätuhansia .
Eikö se riitä ?
Puhun toisesta maasta , Burmasta , hyvin lyhyesti , koska Patten tuntee sen oikein hyvin .
Eihän voi olla niin , että me vaikenemme Burman osalta .
Minulla on sellainen tunne , että tämä maa on pikkuhiljaa unohtumassa .
Vaaleilla valittu presidentti on ollut siellä kotiarestissa jo kymmenen vuotta .
Parlamentti ei ole toiminut kymmeneen vuoteen .
Useita parlamentin jäseniä on tapettu , tai he ovat paenneet , ja vain muutamat heistä asuvat enää Burmassa .
Thaimaassa ja Intiassa on satojatuhansia Burmasta tulleita pakolaisia , ja kuitenkin vaikuttaa siltä , että Burma ei saa enää huomiota osakseen .
Olen sitä mieltä , erityisesti suurten muutosten jatkuessa Indonesiassa , että myös Burma täytyy ottaa uudelleen asialistalle .
Eihän voi olla niin , että Aung San Sui Kyi saa tuntea itsensä myös Euroopan täysin hylkäämäksi .
Pyydän siis oikeastaan , että tämä maa otettaisiin jälleen asialistan alkupäähän .
Arvoisa puhemies , arvoisa neuvoston puheenjohtaja , arvoisa komission jäsen , Euroopan unionin roolin vahvistuminen maailmassa ei saa liittyä vain taloudelliseen valta-asemaan .
Meille on luonteenomaista järjestelmällinen ihmisoikeuksien korostaminen sekä omalla alueellamme että niillä alueilla , joiden kanssa olemme tekemisissä .
Euroopan parlamentti on ollut keskeisessä asemassa edistämässä ja puolustamassa ihmisoikeuksia , ja se on pystynyt ylittämään itsekkyydestä ja toisinaan jäsenvaltioiden ja jopa muiden Euroopan unionin toimielinten kannoissa näkyneistä " kansallisista eduista " aiheutuneet esteet .
Sen vuoksi voidaan todeta esimerkiksi , että Euroopan parlamentti ei koskaan antanut unohtaa Itä-Timorin tilannetta .
Unohdus olisi saattanut olla pahin vihollinen pyrittäessä Indonesian miehitystä aina vastustaneen kansan kannalta oikeudenmukaiseen ratkaisuun .
Sen vuoksi vastustimme äskettäin Indonesiaan tapahtuvaa asemyyntiä , mitä neuvosto ei valitettavasti kuitenkaan ottanut huomioon .
Ei kuitenkaan riitä , että vältämme tai lopetamme ne tilanteet , joissa henkilöt tai instituutiot hyökkäävät hirvittävällä tavalla kaikkein heikoimpia vastaan .
On välttämätöntä , että rikkomuksiin syyllistyneet eivät jää rankaisematta , olivatpa he keitä tahansa tai tapahtuivatpa teot missä tahansa , Indonesiassa tai Angolassa , Kuubassa , Kiinassa tai Burmassa , olipa syyllinen sitten siviili- tai sotilashenkilö , sotilas , kenraali tai ministeri .
Toteutukoon oikeus Indonesiassa .
Toteutukoon oikeus Itä-Timorissa .
Presidentti Wahid tarvitsee tukeamme ratkaistakseen vaikean tilanteen .
Tämä PPE-ryhmän aloitteesta tehty päätöslauselma sisältää oikealla hetkellä Itä-Timoria koskevan viittauksen .
Siihen , mitä siellä tapahtui ja mitä jouduin tämän parlamentin edustajana osaksi todistamaan , on löydettävä syylliset , jotka eivät saa jäädä rankaisematta .
Itä-Timorista puhuttaessa on muistettava myös ne kymmenettuhannet Indonesian alueelle paenneet itätimorilaiset , joiden tilanne on epäinhimillinen , sillä Indonesian sotilaat ja miliisit valvovat heitä ja käyttävät heitä vaihtorahana .
Tämä tilanne on kestämätön , ja se pitää saada loppumaan . .
( PT ) Arvoisa puhemies , sanoisin muutaman hyvin lyhyen huomion neuvoston puheenjohtajavaltion puolesta .
Muistuttaisin ensiksi , että puheenjohtajavaltion työ on ennen kaikkea koordinointia ja yhteisten kantojen hakemista niistä aloitteista , joita 15 jäsenvaltion täytyy hyväksyä neuvostossa .
On syytä muistuttaa , että aiemmista ihmisoikeuskomission kokouksista saadut kokemukset ovat osoittaneet - juuri tämän puheenjohtajavaltioiden tekemän koordinointityön ansiosta - Euroopan unionin merkityksen elimenä , jolla on komissiossa oma politiikkansa , jota on tärkeä jatkaa .
Haluaisin mainita myös , että Euroopan parlamentin osallistuminen valmistelutyöhön on tärkeää , jotta Euroopan unionilla olisi johdonmukainen kanta eri tilanteista , ja tästä syystä puheenjohtajavaltio on luonnollisestikin kiitollinen kaikista päätöslauselmateksteihin sisältyvistä ehdotuksista .
Haluaisin korostaa myös , että , kuten monet jäsenet korostivat , ihmisoikeuspolitiikalla on keskeinen asema eurooppalaisessa identiteetissä ja että ihmisoikeuksien kunnioittamista täytyy pitää keskeisenä periaatteena Euroopan unionin tekemässä kansainvälisessä yhteistyössä .
Sen vuoksi eurooppalaisen ihmisoikeuspolitiikan täytyy olla entistä johdonmukaisempaa , mikä luonnollisestikin edellyttää selkeitä ja mahdollisimman yksiselitteisiä kannanottoja niistä tilanteista , joita emme pidä lainkaan hyväksyttävinä , erityisesti monen jäsenen mainitsemasta Kiinan tilanteesta .
Panemme kuitenkin merkille myös monen muun jäsenen huolen muiden maiden tilanteesta , erityisesti Indonesian ja Itä-Timorin tilanteesta ja myös Molukkien tai Burman tilanteesta , jotka meidän täytyy panna merkille .
En voi myöskään lopettaa kommentoimatta jäsen Van Hecken puheenvuoroa , joka koski Afrikan ihmisoikeustilannetta sekä puheenjohtajavaltio Portugalin roolia ja painopistealueita ja jossa asetettiin kyseenalaiseksi valintojemme vilpittömyys siltä osin , että asetimme etusijalle suhteet Euroopan unionin kanssa .
Haluaisin vain mainita , että puheenjohtajavaltio Portugali on näiden kahden kuukauden aikana pystynyt järjestämään ensimmäistä kertaa kehitysyhteistyöministerien neuvoston kokouksen - vaikkakin epävirallisen kokouksen - , jonka esityslistaa hallitsivat juuri Euroopan unionin suhteet Afrikan kanssa - ja juuri tämän aiheen takia 15 jäsenvaltion kehitysyhteistyöministerit kokoontuivat Lissaboniin keskustelemaan näiden suhteiden uudesta ulottuvuudesta - , enkä voi olla korostamatta sitä , että olemme saaneet päätökseen tärkeät neuvottelut Lomén yleissopimuksen korvaavasta uudesta yleissopimuksesta ja että olemme onnistuneet hyvin monimutkaisissa ja vaikeissa neuvotteluissa toteuttamaan ensimmäisen Euroopan unionin ja Afrikan välisen huippukokouksen tai valmistelemaan sitä .
Sen vuoksi en voinut olla vastaamatta suoraan jäsen Van Hecken kysymykseen . .
( EN ) Arvoisa puhemies , tämä on ollut erittäin hyödyllinen keskustelu .
Parissa puheessa viitattiin erityisaiheisiin , joita meitä neuvotaan harkitsemaan hyvin tarkkaan .
Esimerkiksi jäsen Maij-Weggen viittasi sekä Indonesiaan että Burmaan ja esitti muutamia hyvin tärkeitä asioita kummastakin maasta ja niiden ihmisoikeustilanteesta .
Haluaisin korostaa hyvin lyhyesti paria teemaa , joka tulivat jatkuvasti esille keskustelussamme .
Eräs aivan ensimmäisistä puhujista , jäsen Wuori , puhui presidentti Havelin tänään aikaisemmin esittämistä näkemyksistä .
Se oli huomionarvoinen puhe , ja toivon , että myös jäsen Gollnisch , joka ei ole enää seurassamme , sai kuulla sen .
Toivon myös , että jos ulkoavaruudessa on elämää , kuten jäsen Newton Dunn arveli , myös siellä oltiin oli samalla aallonpituudella presidentti Havelin puheen kanssa .
Presidentti Havel muistutti meille , että unionissa ei ole kyse vain markkinoista ja BKT : n kasvusta , vaan se on myös niiden arvojen unioni , jotka tulevat esille perustamissopimuksissa , velvollisuuksissamme ulkoisen avunannon koko alalla ja aivan erityisesti niissä tehtävissä , jotka meille on annettu .
Miten toteutamme sen , mitä perustamissopimuksissa sanotaan kaikilla niillä sanoilla , jotka koskevat kehitysapuohjelmia ?
Pari arvoisaa jäsentä , Ferber ja Cushnahan , puhuivat kaunopuheisuuden ja todellisuuden välisestä kuilusta .
Jäsen Cashman sanoi , että sanat eivät korvaa todellista toimintaa , mikä pitää tavallaan paikkansa .
Sanoilla voi olla tietysti paljonkin vaikutusta , kuten jäsen Malmström totesi .
Hän kertoi saaneensa Kiinan suurlähettiläältä , joka on hyvin ystävällinen ja erittäin viisas maansa edustaja ja palvelija , kirjeen , jossa tämä sanoi hänelle , että hän ja Euroopan parlamentti ovat suhtautuneet väärin ihmisoikeuksiin Kiinassa .
Luulenpa , että hänen puheenvuoronsa jälkeen hänelle tulvii kirjeitä Kiinan viranomaisilta .
Hän voi täyttää kokonaisen arkistokaapin kirjeillä , joissa kerrotaan siitä , minkä väitetään olevan Kiinan todellinen tilanne .
Hän heijasteli nähdäkseni monien kiinalaista kulttuuria ihailevien kansalaisjärjestöjen ja ihmisten näkemyksiä , jotka ovat kuitenkin huolestuneita siitä , mitä Kiinassa tällä hetkellä tapahtuu .
Pitää tietysti täysin paikkansa , että meidän on kiinnitettävä huomiomme toimintaan , ja aivan ensimmäisessä puheenvuorossa jäsen Salafranca mainitsi Geneven kokouksen lisäksi kaksi toiminta-aluetta ; näistä toisen mahdollistaa tietysti Euroopan parlamentin eurooppalaisten veronmaksajien puolesta osoittama anteliaisuus eli talousarvio , jonka voimme käyttää ihmisoikeustoimintaan , noin 100 miljoonaa euroa , joita käytetään ohjelmien välityksellä , mistä minä vastaan , ja joista suurin osa menee kansalaisjärjestöille ihmisoikeuksien ja demokratisoitumisen edistämiseksi .
Haluamme jakaa parlamentin kanssa , kuten kirkkoherrat sanovat , näkemyksemme siitä , miten ihmisoikeusohjelma voidaan parhaiten keskittää ja suunnata tulevina vuosina .
Jäsen Salafranca otti esille myös erään kysymyksen , mutta hän ei valitettavasti voinut seurata loppuun asti tätä lyhyttä mutta hyödyllistä keskustelua .
Muita kysymyksiä ovat yleinen ihmisoikeuspolitiikkaamme ja ihmisoikeuksien ja ulkopolitiikan suhde .
Haluan muistuttaa parlamentille , että komissio julkaisee ennen vuoden puoliväliä kattavan ja älyllisen tekstin ihmisoikeuksien asettamisesta keskeiselle sijalle yhteinen ulko- ja turvallisuuspolitiikan kehittämisessä .
Se on äärimmäisen tärkeää , ja jos en olisi jo aikaisemmin ollut tätä mieltä , olisin varmasti päätynyt tähän näkemykseen kuunneltuani presidentti Havelin tänään aiemmin pitämän huomionarvoisen puheen .
Tämä on ollut hyödyllinen keskustelu .
Toivon , että voimme jatkossakin käydä tämäntapaisia keskusteluja .
Toivon , että voisimme erityisesti keskustella siitä , miten toteutamme nämä hyvät aikomukset käytännössä paikan päällä , siellä , missä niillä on merkitystä , missä edelleen kidutetaan ihmisiä , missä edelleen raiskataan ihmisiä ja kielletään heiltä kansalaisoikeudet , joita parlamentti ja minä pidämme itsestään selvinä .
Olen tämän julkilausuman päätteeksi vastaanottanut työjärjestyksen 37 artiklan 2 kohdan mukaisesti 7 päätöslauselmaesitystä .
Julistan keskustelun päättyneeksi .
Äänestys toimitetaan torstaina .
 
Kypros ja Malta Esityslistalla on seuraavana yhteiskeskustelu neuvoston julkilausumasta ja mietinnöstä : neuvoston julkilausuma Euroopan unionin kannasta Kyproksen-kysymyksen kehittymiseen ; Brokin laatima ulkoasioiden , ihmisoikeuksien sekä yhteisen turvallisuuden ja puolustuspolitiikan valiokunnan mietintö ( A4-0029 / 2000 ) ehdotuksesta Kyproksen ja Maltan liittymistä valmistelevan strategian mukaisten toimien toteuttamisesta ( KOM ( 1999 ) 0535 - C5-0308 / 1999 - 1999 / 0199 ( CNS ) ) .
Neuvoston edustajalla , neuvoston puheenjohtaja Seixas da Costalla on puheenvuoro . .
( PT ) Arvoisa puhemies , hyvät jäsenet , haluaisin Euroopan unionin neuvoston puheenjohtajavaltion puolesta antaa joitakin tietoja Kyproksen sisäisten neuvottelujen jatkamisesta ja tämän kysymyksen osalta tapahtuneesta viimeaikaisesta kehityksestä .
Mielestäni kaikki ovat sitä mieltä , että Helsingin tapahtumat viime vuoden lopussa ja Euroopan unionin ja Turkin välisten suhteiden uusi ilmapiiri ovat osoitus yhteisön tasolla tapahtuneista syvällisistä muutoksista , jotka näkyvät väistämättä myös Kyproksen kahden yhteisön välisissä suhteissa .
Haluaisin korostaa , että New Yorkissa pidettiin viime vuoden joulukuun alussa ensimmäinen neuvottelukierros sen jälkeen , kun neuvottelut keskeytyivät useita vuosia sitten Kyproksen pohjois- ja eteläosien yhteisöjen välillä .
Tällä kierroksella käytiin luonteeltaan epävirallisia keskusteluja , joissa välittäjänä toimi Yhdistyneiden Kansakuntien erityisedustaja Álvaro de Souto .
Toinen neuvottelukierros pidettiin tämän vuoden tammikuussa 31. tammikuuta alkaen , ja kolmannen neuvottelukierroksen on määrä alkaa New Yorkissa 23. toukokuuta .
On olemassa mahdollisuus , jota ei toistaiseksi vielä ole vahvistettu , että näitä keskusteluja voitaisiin käydä välittömästi ja jatkuvasti ja että työt jatkuisivat tämän vuoden syyskuuhun asti .
Näiden keskustelujen asiasisältö liittyy lähinnä neljään asiaan : turvallisuuskysymyksiin , hallituksen rakennetta koskeviin kysymyksiin , alueellista sopeuttamista koskeviin kysymyksiin ja pakolaisia ja saaren jakautumisen luomasta tilanteesta johtuvia korvauksia koskeviin kysymyksiin .
Aiemmin oli kuitenkin sovittu mahdollisuudesta ottaa mukaan muitakin kysymyksiä , minkä takia saaren pohjoisosan edustaja Rauf Denktash ehdottaa kolmea uutta aihetta : suvereniteettia koskevaa kysymystä , luottamusta lisääviä toimia koskevaa kysymystä ja kysymystä saaren pohjoisosan tuotteita koskevan kauppasaarron poistamisesta .
Tähän asti keskusteluissa on tapahtunut kehitystä lähinnä kahdella alueella : on otettu esille mahdollisuus luoda Euroopan unionin ja saaren pohjoisosan välille suora tietojenvaihtokanava , ilman että se merkitsisi välttämättä saaren kyseisen osan tunnustamista oikeushenkilöksi kansainvälisellä tasolla .
Tämän tarkoituksena on helpottaa yhteisön säännöstön omaksumista koko saaren mahdollista jäsenyyttä varten , mikäli siis saaren jakautumista koskeva ongelma onnistutaan sitä ennen ratkaisemaan .
Toinen mielestämme tärkeä kehityskulku on Yhdistyneiden Kansakuntien pääsihteerin keskustelujen ensimmäisen päivän päätteeksi antama julkilausuma , jossa todettiin , että kokonaisratkaisun löytäminen tilanteeseen edellyttäisi saaren pohjoisosan erityispiirteiden tunnustamista .
Tämä on Yhdistyneiden Kansakuntien pääsihteerin kanta , ja sen täytyy luonnollisestikin olla mukana tulevassa analyysissamme .
Kolmanteen neuvottelukierrokseen kohdistuu tiettyjä odotuksia , kun otetaan huomioon valmisteilla olevat ehdotukset , joihin osallistuu Yhdysvaltain ja Yhdistyneen kuningaskunnan edustajia , nimittäin turvallisuutta ja perustuslaillista rakennetta koskevat ehdotukset , joita aiotaan tarkastella tällä kierroksella Yhdistyneiden Kansakuntien pääsihteerin edustajan välityksellä .
Näin tehdään saaren pohjoisosassa 18. huhtikuuta pidettävien vaalien jälkeen .
Euroopan unionin puheenjohtajana toimiva Portugali päättikin aiempien puheenjohtajavaltioiden esimerkkiä seuraten nimittää edustajan , jotta se voisi pitää yhteyttä eri osapuoliin tässä kysymyksessä .
Edustaja on jo ottanut yhteyttä kaikkiin osapuoliin ja seurannut tiiviisti yhdessä Yhdistyneiden Kansakuntien pääsihteerin edustajan kanssa eri neuvottelukierroksilla tehtävää työtä .
Pyrimme erityisesti siihen , että Euroopan unionilla olisi pysyvä rooli tässä kysymyksessä , varsinkin sitten , kuten on selvää , kun Euroopan unionin jäsenehdokasvaltio Kyproksen neuvotteluprosessi on tarpeeksi pitkällä .
Tämä luonnollisestikin herättää tietynlaisia odotuksia ja aiheuttaa sen , että Euroopan unionilla on olennainen rooli tässä yhteydessä .
Tässä keskustelussa kulkemamme suunta ja osuutemme siinä ovat olleet lähinnä sitä , että olemme käyttäneet hyväksi eräänlaista jännitteiden vähenemisen synnyttämää ilmapiiriä .
Tämä johtuu uskoaksemme siitä yhteisestä vakaumuksesta , että on välttämätöntä jatkaa neuvotteluja ja että myös neuvottelujen jatkaminen ja tahdin säilyminen herättävät toiveita lopullisen ratkaisun löytymisestä .
On vielä yksi tärkeä osatekijä , jonka mainitsin jo julkilausumani alussa ja joka liittyy Turkin rooliin edistettäessä saaren pohjoisosan liittymisvalmisteluja .
Olemme sitä mieltä , että meidän pitää paitsi lukea tarkkaavaisesti ja huolellisesti Helsingin Eurooppa-neuvoston päätelmät niin myös seurata Turkin viranomaisten mahdollista roolia ratkaisun löytämiseksi tähän kysymykseen .
Kävin itse Ankarassa , jossa minulla oli tilaisuus puhua pääministeri Bülent Ecevitin kanssa tästä asiasta , ja vaikka tiedämmekin tähän kysymykseen liittyvät vaikeudet ja sen arkaluonteisuuden ja Turkin oman kannan siihen , meillä on mielestäni otollinen tilaisuus , jota emme voi jättää käyttämättä .
Tämä otollinen tilaisuus vaatii useiden tekijöiden yhdistämistä , ja on turha salata , että yksi niistä liittyy Turkin ja Euroopan unionin välisten suhteiden dynamiikkaan .
Tämä on välttämätön osatekijä tämän kysymyksen tulevaisuuden kannalta .
Toisaalta mielestämme on tärkeää - ja tämä liittyy myös siihen , miten Euroopan unioni suhtautuu tämän kysymyksen keskeisiin näkökohtiin - edistää komission ja Kyproksen pohjoisosan asukkaiden välistä tietojenvaihtoa , ilman että - tehtäköön se selväksi - ilman että se merkitsisi minkäänlaista virallista tunnustamista .
Katsomme kuitenkin , ja tämä on luullakseni komission tulkinta asiasta , että koko yhteisön säännöstön arviointiprosessi , jonka tavoitteena on tulevaisuudessa koko saaren liittyminen Euroopan unioniin , edellyttää mahdollisimman pikaisesti saaren pohjoisosan yhteisöjen osallistumista ja sitä mahdollisuutta , että myös Euroopan unioni voisi liittymisen edellytyksiä arvioidessaan saada sellaisia tietoja , joiden perusteella se voisi arvioida itse liittymishanketta .
Toisaalta se edellyttää , että neuvoston täytyy rohkaista - ja luulen , että myös parlamentti voi tehdä niin - komission osallistumista näihin pyrkimyksiin .
Mielestäni meidän täytyy välittää sellainen viesti , että luotamme komission rooliin tässä asiassa .
Toisaalta ja lopuksi olen sitä mieltä , että - ja tämä on myös puheenjohtajavaltion aikomus - meidän täytyy edelleenkin tehdä aktiivista yhteistyötä Yhdistyneiden Kansakuntien kanssa , sillä pääsihteeri ja Yhdistyneiden Kansakuntien koko rakennelma ovat pystyneet johtamaan näitä neuvotteluja taitavasti , viisaasti ja pystyvästi ja pyrkineet erityisesti lähentämään osapuolien kantoja toisiinsa .
Kuten alussa sanoin , on voitu havaita , että viime vuoden joulukuussa pidetyn Helsingin Eurooppa-neuvoston päätelmät vaikuttivat selvästi prosessin eri osapuolten kantojen kehittymiseen .
Nikosian hallitus ilmaisi tyytyväisyytensä Helsingin päätelmiin , jotka mahdollistavat Euroopan unionin jäsenyyden , vaikka saaren jakautumista ei olisikaan ratkaistu .
En kuitenkaan voi olla mainitsematta , että samat viranomaiset ilmaisivat huolensa niistä paineista , joita heihin voi kohdistua jakautumisesta johtuvien kysymysten ratkaisemiseksi , kysymysten , jotka selvästikin edellyttävät joitakin myönnytyksiä .
Tämä liittyy edistymiseen väestön siirtoa koskevassa asiassa ja siihen mahdollisuuteen , että väestön siirtoa voitaisiin tarkastella uudelleen , mikäli saarella saataisiin aikaan toisenlainen ratkaisu .
Toisaalta kyproksenturkkilaiset pelkäävät - tätäkin on turha salata - , että Ankara voisi kiristää kantaansa tähän kysymykseen nyt , kun Turkki on Euroopan unionin jäsenvaltioehdokas .
Olen sitä mieltä , että vaikka tämä kaikki voikin herättää pelkoa kummassakin yhteisössä , nämä näkökohdat , joiden perusteella kummankin puolen viranomaiset voivat tehdä kielteisen tulkinnan tilanteesta , ne voivat myös olla osoitus jonkinlaisesta toivosta lopullisen ratkaisun löytämiseksi .
Tämä lopullinen ratkaisu riippuu aivan selvästi eräästä erittäin tärkeästä asiasta , joka kuvastaa tämänhetkisiä suhteita alueella , nimittäin Ateenan ja Ankaran välisten suhteiden erittäin suotuisaa kehitystä ja ulkoministeri George Papandreoun ja Turkin ulkoministeri Ismail Cemin erittäin tärkeää roolia näissä suhteissa .
Olemme sitä mieltä , että tällainen tilanne on otollinen suotuisalle kehitykselle .
Seuraamme edelleenkin omalta osaltamme , neuvoston puheenjohtajavaltion taholta , erittäin tarkkaavaisesti tätä kehitystä ja teemme tässä asiassa yhteistyötä pääsihteerin ja hänen henkilökohtaisen edustajansa kanssa .
Tiedotamme yhteisön toimielimille siitä , mitä saamme aikaan ja mitä saadaan aikaan paitsi poliittisella tasolla myös sen osalta , mitä komissio voi liittymisprosessia koskevassa hallinnointitehtävässään saada aikaan , ja tiedotamme erityisesti kummankin osapuolen osoittamasta joustavuudesta tässä kysymyksessä .
Arvoisa puhemies , hyvät parlamentin jäsenet , tämänpäiväinen keskustelu koskee asiaa , joka on erityisen tärkeä kahdelta näkökannalta .
Kyse on ensinnäkin Kyprokselle ja Maltalle annettavasta rahoitusavusta , jotta ne voidaan ottaa täydessä laajuudessa mukaan liittymistä edeltävään strategiaan .
Aivan erityisesti on kuitenkin kyse Kyproksen rauhanprosessista ja samalla myös Välimeren alueen vakaudesta ja turvallisuudesta .
Aluksi haluaisin sanoa muutaman sanan Kyproksen ja Maltan varainhoitoasetuksesta , jonka komissio esitteli viime lokakuussa .
Olen erittäin kiitollinen esittelijä Brokille , ulkoasioiden valiokunnan puheenjohtajalle , hänen mietinnöstään , joka on erinomainen pohja tämänpäiväisille keskusteluillemme .
Tarvitsemme tämän välineen .
Se korvaa vuoden 1999 lopussa päättyneen rahoituspöytäkirjan .
Tarvitsemme näitä välineitä , jotta voimme hoitaa Maltan ja Kyproksen liittymistä valmistelevan strategian synnyttämät taloudelliset velvoitteet .
Olen erittäin kiitollinen , että parlamentti tukee komission ponnisteluja asetusehdotuksen aikaansaamiseksi mahdollisimman nopeasti .
Ulkoasioiden valiokunta ja budjettivaliokunta ovat esittäneet useita tarkistusehdotuksia .
Komissio voi hyväksyä osan niistä .
Haluaisin käsitellä kahta kohtaa , joiden tiedän olevan parlamentille erityisen tärkeitä .
Kyse on ensinnäkin rahoituksesta yleensä , siis kuinka paljon rahaa haluamme oikeastaan antaa ?
Komissio ehdottaa 95 miljoonaa euroa .
Myös neuvosto on myöntynyt tähän summaan .
Tiedän , että parlamentti toivoo rahoituksen lisäämistä , ja voin myös ymmärtää syyt siihen .
Voitte uskoa minua , kun sanon , että minäkin olisin toivonut komission asiasta vastaavana jäsenenä enemmän rahaa tähän tarkoitukseen .
Tilanne on nyt vain sellainen , että suuremmasta summasta ei päästä tällä hetkellä yksimielisyyteen .
Budjettivallan käyttäjänhän on lopulta määriteltävä lopullinen summa .
Toinen asia , joka on tärkeä tässä yhteydessä , koskee rahoituksen siirtämistä talousarvion otsakkeeseen 7 .
Sehän on vain näennäisesti tekninen asia .
Se on erittäin poliittinen asia .
Sanoin jo itse täällä toisessa yhteydessä , että pidän näitä ajatuksia oikeina .
Luulen , että voin sanoa vaikka komissio ei ole vielä tehnyt muodollista päätöstä , että komissio on periaatteessa valmis toimimaan tämän pohdiskelun mukaisesti .
Sitä ei voida kuitenkaan päättää tässä asetuksessa , vaan se on mahdollista vasta rahoitusnäkymien tarkistamisen yhteydessä .
Tällä asetuksella , joka ulottuu kaudelle 20002004 , nämä hakijavaltiot saavat oikeuden tekniseen ja taloudelliseen tukeen yhteisön säännöstön siirtämiseksi maiden omaan lainsäädäntöön , yhteisön ohjelmiin ja tiettyjen virastojen toimintaan osallistumiseksi sekä näiden kahden maan hallinnollisen ja oikeudellisen kapasiteetin parantamiseksi .
Ehdotetusta 95 miljoonan kokonaissummasta Kyproksen osuus on 57 miljoonaa euroa ja Maltan 38 miljoonaa euroa .
Kyproksen osalta asetusluonnoksessa ehdotetaan myös sellaisten toimien rahoitusta , joilla on tarkoitus tukea maan kahden yhteisön tuomista lähemmäksi toisiaan , ja tämä rahoitus vastaa kolmatta osaa maan saamasta kokonaistuesta .
Haluan vakuuttaa komission puolesta , että ohjelmat laaditaan liittymiskumppanuuksien ensisijaisia tavoitteita noudattaen jo lähiviikkoina .
Nyt vielä muutama lyhyt huomautus Kyproksen kysymyksen kehittymisestä Helsingin Eurooppa-neuvoston jälkeen .
Voin täysin yhtyä siihen , mitä valtiosihteeri Seixas da Costa kertoi puheenjohtajavaltio Portugalin puolesta .
Teemme tässä asiassa tiivistä ja hyvää yhteistyötä .
Unionihan on aina ollut Kyproksen osalta sitä mieltä , että liittymisneuvottelujen pitää vaikuttaa myönteisesti poliittisen ongelman ratkaisuun .
Olemme olleet myös aina yhtä mieltä siitä , ja minäkin olen voimakkaasti sitä mieltä , että poliittisen ongelman ratkaisuun tähtäävät neuvottelut pitää käydä YK : n johdolla , ja olemme olleet aina yksimielisiä siitä , että ratkaisun on tähdättävä edelleen kahden yhteisön ja kahden alueen liittoon .
Euroopan unionin tavoitteena on yhdistyneen Kyproksen ottaminen jäseneksi .
Helsingin Eurooppa-neuvosto korosti taas , että poliittisen konfliktin ratkaiseminen helpottaisi Kyproksen liittymistä Euroopan unionin jäseneksi .
Kuten puheenjohtajavaltio jo kertoi , neuvosto on tosin jo ilmoittanut , ettei se ole neuvottelujen loppuun saattamisen edellytys .
Siinä tapauksessa , että Kyproksen kysymyksen poliittista ratkaisua ei ole vielä saatu aikaan liittymisneuvottelujen päättyessä , neuvosto tekee päätöksen Kyproksen ottamisesta unionin jäseneksi ottamalla huomioon kaikki sillä hetkellä tärkeät tekijät .
Siinä on tämänhetkinen poliittinen tilanne .
Helsingin Eurooppa-neuvoston päätös Euroopan unionin ja Turkin tulevien suhteiden muodosta sai aikaan huomattavaa liikehdintää .
Haluaisin korostaa , että nyt on käynnissä samaan aikaan useita poliittisia prosesseja , jotka liittyvät läheisesti toisiinsa .
Kyse on ensinnäkin EU : n ja Turkin suhteista .
Toiseksi on kyse Kreikan ja Turkin välisten suhteiden kehittämisestä , ja kyse on Kyproksen rauhanprosessista .
Täällä puhuttiin jo tilaisuudesta , window of opportunity , joka Helsingin Eurooppa-neuvoston jälkeen tarjoutuu myös Kreikan ja Turkin välisten suhteiden parantumisen vuoksi .
Mitä me voimme siis tehdä hyödyntääksemme tämän tilaisuuden Kyproksen ongelman yhteydessä ?
Luulen , että meidän on valittava viisas ja pidättyvä lähestymistapa .
Jos tartumme asiaan ponnekkaasti , herätämme odotuksia , joita ei voi täyttää , ja sen vuoksi olen viisaan , kuhunkin tilanteeseen sopivan , vaiheittaisen lähestymistavan kannalla .
Ensimmäinen asia , jonka voimme ja haluamme tehdä , on vuoropuhelun ja yhteyden lisääminen Kyproksen kahden yhteisön välillä .
Kreikkalaiset ja turkkilaiset kumppanimme tukevat tällaista ajattelua .
Haluamme siis elvyttää niin sanottuja yhteisöjen välisiä toimia , ennen kaikkea siis nuorten ihmisten välisiä toimia .
Haluamme myös huolehtia paremmin siitä , että turkkilais-kyproslainen yhteisö saa lisää tietoa unionin tavoitteista .
Olen vakuuttunut siitä , että perustamissopimusten , Euroopan unionin varsinaisen olemuksen ja tavoitteiden parempi ymmärtäminen voi auttaa poistamaan pelkoja ja ennakkoluuloja .
Matkustan Kyprokseen maaliskuun puolivälissä .
Tavoitteenani on tällöin myötävaikuttaa siihen , että molemmat yhteisöt vakuuttuvat uuden yhteistyön eduista .
Olemme varanneet uudessa varainhoitoasetuksessa taas määrärahoja tähän tarkoitukseen .
Määrärahat eivät ole aivan mitättömät .
Pidän erittäin tärkeänä , että vetoamme molempiin osapuoliin , jotta vapautuisimme lopultakin menneiden tapahtumien muistoista ja kehittäisimme vaiheittain uudenlaisen yhteistyön ja lopulta yhteiselämän .
Yhdistyneiden Kansakuntien johdolla käytiin keskusteluja joulukuussa New Yorkissa ja helmikuun alussa Genevessä .
Keskustelujen mahdollisesti ratkaiseva kolmas vaihe käynnistyy toukokuussa .
Tarkoitus on todella neuvotella niin pitkään , kunnes ratkaisu löytyy tai ainakin edistytään selvästi suurissa kysymyksissä , joita puheenjohtajavaltio juuri esitteli .
Mikä on komission rooli tässä yhteydessä ?
On mielenkiintoista todeta , että kaikki tähän prosessiin osallistuvat pitävät Euroopan unionin roolia keskeisenä .
Kaikki prosessiin osallistuvat pyrkivät kosketukseen ja yhteistyöhön meidän kanssamme .
Kaikille osallistujille on selvää , että rauhanprosessi ja yhteisön säännöstön omaksuminen liittyvät erottamattomasti toisiinsa eivätkä ne saa joutua ristiriitaan keskenään .
Minun on sanottava , että arvostan erittäin paljon myös yhteistyötä YK : n pääsihteerin ja hänen erikoislähettiläänsä kanssa ja voin sanoa , että se toimii luottamuksellisesti ja kitkatta .
On siis oikeutettua päätellä , että Kyproksen kysymyksen ratkaisuun on pyritty voimakkaammin Helsingin Eurooppa-neuvoston jälkeen .
Tällä hetkellä en haluaisi esittää rohkeampia arvioita .
Unionin ratkaisu liittymisneuvottelujen aloittamisesta ja ripeästä jatkamisesta , jotta toimisimme samalla poliittisen ongelman ratkaisun edistäjänä , näyttää minusta edelleen oikealta .
En ainakaan näe yhtään likimainkaan järkevää vaihtoehtoa sille ja voin sen vuoksi vain sanoa , että komissio jatkaa tällä linjalla , jonka mukaan myötävaikutamme liittymisneuvottelujen loppuun asti myös poliittisen ongelman ratkaisuun ja käytämme myös itse liittymisneuvotteluja tärkeänä välineenä konfliktin ratkaisemisessa .
Arvoisa puhemies , hyvät kollegat , esitän sydämelliset kiitokseni molemmista tiedonannoista ja niistä selvityksistä , jotka komission jäsen Verheugen jo antoi ehdotuksesta neuvoston asetukseksi liittymistä valmistelevan strategian mukaisten toimien toteuttamisesta .
Meidän on todellakin tarkasteltava Maltaa ja Kyprosta ehdokkaina , joita on poliittisesti ja liittymistä valmistelevan strategian kannaltakin käsiteltävä samanarvoisesti niiden 10 muun valtion kanssa , joiden kanssa aloitettiin kahdenväliset neuvottelut .
Siitä ei varmasti kenelläkään täällä parlamentissa ole epäselvyyttä , että siinä yhteydessä olisi erittäin hyödyllistä , jos Kyproksen ongelma onnistuttaisiin ratkaisemaan , ja on myös selvää , että Euroopan unionin pitäisi ponnistella sen hyväksi .
Olisi suuri menestys , jos näiden neuvottelujen yhteydessä onnistuttaisiin saamaan aikaan komission jäsenen luonnehtima yhdistynyt Kypros , joka voisi liittyä Euroopan unioniin .
Toisaalta meidän on tietysti myös tehtävä selväksi , että on muitakin vaihtoehtoja , jotta emme toimi mahdollisesti taitamattomasti ja joudu lopulta vaikeuksiin , jotka tekevät meistä toimintakyvyttömiä laajentumisasiassa ja vaikeuttavat laajentumista .
Näistä erilaisista vaihtoehdoista käy jo ilmi , että tämä on koko laajentumisen yksi arkaluonteisimmista , jollei lopulta kaikkein arkaluonteisin ongelma , jonka yhteydessä on mahdollisesti odotettavissa kaikkein suurimpia poliittisia vaikeuksia .
Minusta on erittäin tärkeää , että tätä liittymistä valmistelevaa strategiaa hoidetaan siten , että Kyproksen molemmat yhteisöt saatetaan jälleen lähemmäksi toisiaan .
Kypros on , kuten Maltakin , suhteellisen rikas maa muihin ehdokasmaihin verrattuna , mutta kohtelun on kuitenkin oltava tietyllä tavalla yhdenmukaista .
Tätä Kyproksen yhdenmukaista kohtelua on myös hyödynnettävä , jotta saaren kreikkalaisen ja turkkilaisen osan välinen sosiaalinen kuilu ei kasva edelleen ja kuilun kasvaminen ei lopulta edelleen vähennä yhdistymismahdollisuuksia .
Tästä syystä tämä liittymistä valmisteleva strategia on mielestäni erittäin tärkeä .
Sallikaa minun sen vuoksi puhua aivan lyhyesti niistä asioista , jotka ovat parlamentin mielestä tärkeitä .
Kiitän komissiota siitä , että se on ottanut selvän kannan B7-osastoon sijoittamiseen , sikäli kuin se on voinut tehdä niin tähänastisten päätösten yhteydessä .
Toivon , että neuvostokin tekee saman ja antaa nämä selvitykset , sillä Euroopan parlamentille on täysin selvää , että tämä on poliittinen kysymys .
Tästä syntyy liittymistä valmistelevan strategian yhdenmukaisuus ja samanarvoisuus , ja samanaikaisesti on tarkoitus saada mainittua kaikki luvut vuoteen 2004 asti , jotta talousarvion luotettavuus , selvyys ja totuudenmukaisuus ovat taattuja .
Tähänastisella tavalla tätä ei voi saattaa sopusointuun tavallisen talousarvion kanssa .
Tarkoitan sitä , että on tärkeää , että Euroopan parlamentti on vaikuttanut myönteisesti tämän vuoden osalta , koska emme halua tuottaa harmia näille maille ja olimme siksi valmiita vuoden 2000 talousarvion vaatimiin päätöksiin , mutta ne voivat koskea nimenomaan vain tätä vuotta .
Sen vuoksi olisi tärkeää , että neuvoston puheenjohtaja antaisi tätä mietintöä koskevien keskustelujen yhteydessä vastaavan tiedonannon , joka mahdollistaa sen , että voimme noudattaa tämän asian käsittelyssä tavallista menettelyä , jotta tämä minun mielestäni tarpeeton kiista päättyy .
Ymmärrän hyvin sitä , että tässä saattaa syntyä matemaattisia ongelmia Agenda 2000 : n ja niiden rahojen vuoksi , joiden pitää olla käytettävissä .
Haluankin ilmaista selvästi , että voimme kenties jopa neuvotella mietinnössä mainitsemastani 130 miljoonasta .
Parlamentissa tehtiin jopa huomiseksi tarkistusehdotus , jossa lähdetään toisenlaisesta summasta , koska näiden maiden kehitystaso on , kuten sanoin , suhteellisen korkea .
Näillä mailla on kuitenkin oltava lähitulevaisuudessa varmuus siitä , niiden on voitava tietää , mitä ne voivat todella odottaa , ja tämän on heijastuttava myös budjettivallan käyttäjänä toimivan Euroopan parlamentin suunnitelmissa .
Arvoisa neuvoston puheenjohtaja , tiedän , että suhtaudutte hyväntahtoisesti yhteistyöhön Euroopan parlamentin kanssa .
Toivon , että koko neuvosto tekee niin ja että voitte antaa meille oikeat vastaukset näihin kysymyksiin .
Arvoisa puhemies , olemme kuulleet neuvoston ja komission julkilausumat , ja haluaisin esittää seuraavat huomiot .
Arvoisa neuvoston puheenjohtaja , ymmärrän , että teidän on suhtauduttava kysymykseen hienotunteisesti ja yritettävä päästä yhteyteen kyproksenturkkilaisen osapuolen kanssa , mutta olisi ehkä selvempi ja parempi , jos käyttämänne sanasto ei jättäisi sijaa epäilyksille siitä , että on mahdollista yrittää jonkinlaista välillistä tunnustamista , vaikka korostitte , että mikään tällainen ei ole kyseessä .
En esimerkiksi puhuisi Nikosian hallituksesta .
Arvoisa neuvoston puheenjohtaja , kyseessä on Kyproksen hallitus , ei Nikosian hallitus .
Tämä hallitus on ehdottanut tapaa , jolla kyproksenturkkilainen osapuoli voisi osallistua menettelyyn , ja mielestäni neuvosto ja komissio tekisivät oikein yrittäessään saada kyproksenturkkilaisen osapuolen osallistumaan institutionaalisesti niihin neuvotteluihin , joita Kyproksen tasavalta on käymässä .
Toisaalta tapa , jolla kysymystä rahoituspöytäkirjojen päättymisestä on tähän asti käsitelty , herättää joitakin epäilyksiä .
En ymmärrä , miksi kahden pienen maan kohdalla pitää tehdä poikkeus , miksi tarvittiin yhteenotto toimielinten välillä , miksi parlamenttia on painostettu , jotta otsakkeet siirrettäisiin otsakkeeseen 7 , joka koskee liittymistä valmistelevaa strategiaa .
Ei voida sallia , että koko Euroopan unioni kohtelee tällä tavoin kahta pientä valtiota unionin rajoilla , koska unioni tarvitsee näitä valtioita , ja niillä on kaikki valmiudet toimia unionissa , ja niitä pidetään jo nyt valmiina osallistumaan talous- ja rahaliittoon .
Olen samaa mieltä kuin komission jäsen , joka sanoi , että asiasta on tehtävä poliittinen päätös .
Arvoisa neuvoston puheenjohtaja , kyseessä on pieni poliittinen päätös verrattuna saatavaan hyötyyn ja ennen kaikkea siihen , että kahta yhteisöä autetaan muodostamaan käytännössä yksi valtio , että ne todella lähentyisivät taas toisiaan - oli aika , jolloin nämä kaksi yhteisöä olivat läheisiä - ja että Kyproksen tasavalta käytännössä vapautuisi miehitysjoukoista .
Arvoisa puhemies , hyvät kollegat , olemme yhteispäätösmenettelyn puitteissa ottaneet käsittelyymme ehdotuksen neuvoston asetukseksi Kyproksen ja Maltan liittymistä valmistelevaa strategian mukaisten toimien toteuttamisesta .
Tämä ehdotus on muille hakijavaltioille esitettyjen ehdotusten kaltainen , ja kun se pannaan täytäntöön , sillä korvataan ne rahoituspöytäkirjat , jotka ovat lakanneet olemasta voimassa .
Liittymistä valmistelevilla välineillä pyritään edistämään teknisesti ja taloudellisesti hakijavaltioiden pyrkimyksiä täyttää yhteisön säännöstön vaatimukset .
Komission tekemässä analyyttisessä tutkimuksessa kävi ilmi , että Kyproksella ja Maltalla vaikka Maailmanpankki onkin luokitellut ne korkean tulotason maiksi on samoja vaikeuksia kuin Keski- ja Itä-Euroopan mailla yhteisön lainsäädännön sovittamisessa osaksi omaa lainsäädäntöä , mikä johtuu näiden maiden hallinnollisen ja oikeudellisen kapasiteetin riittämättömyydestä .
Kun jäsen Brokin erinomaista mietintöä käsiteltiin valiokunnassa , tarkennettiin , että myös nämä kaksi maata voivat hakea tukea Meda-budjettikohdasta alueellista etua palvelevia horisontaalisia toimia varten .
Pyytäisin komission jäsentä vahvistamaan tämän selväsanaisesti .
Kyproksen osalta on tarkennettava , että osalla näihin välineisiin sisältyvää teknistä ja taloudellista tukea pyritään lähentämään kreikkalaista ja turkkilaista yhdyskuntaa toisiinsa sekä saaren jakoon liittyvän ongelman lopulliseen ratkaisemiseen .
Niinpä neuvoston ja komission julkilausumat Kyproksen kysymyksestä olivat erityisen otollisia , ja kiitän siitä neuvoston puheenjohtajaa ja komission jäsen Verheugenia .
Kyproksen liittymishakemus on peräisin heinäkuun 4. päivältä , ja sen jälkeen Euroopan parlamentti on lakkaamatta vaatinut useiden päätöslauselmien voimalla sellaista poliittista ratkaisua , joka olisi kansainvälisen oikeuden ja Yhdistyneiden Kansakuntien turvallisuusneuvoston asiaan liittyvien päätöslauselmien mukainen .
Vielä huhtikuussa 1999 parlamentti toisti kantansa , jonka mukaan Kyproksen liittymisen on tapahduttava koko saaren hyödyksi ja sillä on helpotettava poliittisen ratkaisun syntymistä , mutta viimeksi mainittu ei saa olla liittymisen ehtona .
Toisin sanoen liittyminen ei saa jäädä poliittisen ratkaisun vangiksi .
Nämä kaksi ovat erillisiä prosesseja .
Tämä parlamenttimme esittämä yksiselitteinen kanta sai jossain määrin ristiriitaisen vastaanoton .
On siis oltava varsin tyytyväisiä siihen , että neuvoston Helsingin kokouksessa tehtiin loppu spekulaatioista pitämällä kiinni päätelmistä , joita lainaan : " Jos ratkaisuun ei ole päästy liittymisneuvottelujen päättyessä , neuvoston päätös liittymisestä tehdään edellä mainitun olematta ennakkoedellytys . "
Koska asia on selvä , on nyt toivottava , että Euroopan unionin ja Turkin sekä Kreikan ja Turkin välisten suhteiden lämpeneminen vaikuttaisi suotuisasti Kyproksen turkkilaisyhdyskuntaan ja että se ei enää kieltäytyisi lähettämästä edustajiaan liittymisneuvotteluihin .
Lopullinen poliittinen ratkaisu ei vaarantuisi mitenkään näiden edustajien läsnäolon vuoksi , vaan pikemminkin sen ansiosta olisi päinvastoin mahdollista hyödyttää kaikkia osapuolia hetkellä , jolloin Kypros liittymällä Euroopan unioniin valmistautuu historiansa valossa ratkaisevan tärkeään käännekohtaan .
Arvoisa puhemies , minäkin haluaisin yhtyä edellisten puhujien iloon , sillä olemme nyt saaneet paremman mahdollisuuden viedä Kyproksen kehitystä eteenpäin , koska Turkin ja EU : n sekä Turkin ja Kreikan väliset suhteet ovat parantuneet .
Olen kuitenkin myös sitä mieltä , että EU : n panoksen on oltava rakentava .
Olen myös sitä mieltä - mikä on jo tuotu esiin - , että varainhoitoasetuksessa on eräitä ongelmia , jotka meidän on ratkaistava .
Kysehän on liittymistä valmistelevasta avusta ja se kuuluu otsakkeeseen 7 .
Viime vuonna parlamentti hyväksyi poikkeuksellisesti sen , että näihin menoihin varatut rahat sijoitettiin otsakkeeseen 4 , ja nämä kaksi ehdokasvaltiota eivät sen vuoksi ole samalla lähtöviivalla Itä- ja Keski-Euroopan ehdokasvaltioiden kanssa , kuten niiden pitäisi olla Helsingin huippukokouksen johtopäätösten mukaan .
Varat on siis sijoitettava otsakkeeseen 7 , jonka osalta on suoritettava rahoitusnäkymien tarkistus .
Se on asian ydin .
Pääasia on , että varat Kyproksen ja Maltan liittymistä valmistelevaan apuun myönnetään otsakkeesta 7 , ja että rahoitusnäkymiä tarkastetaan , koska jos neuvosto ei ole tästä asiasta samaa mieltä , se toimii itse asiassa vastoin Helsingissä tekemiään päätöksiä .
Parlamentin jäsen Brokin laatimassa mietinnössä mainitun 130 miljoonan euron suuruisen summan osalta totean liberaaliryhmän puolesta , että tällainen summa on saatava kokoon , meidän on siis neuvottelujen avulla saatava kokoon tämän suuruinen summa .
Tärkeintä on se , että varmistamme monivuotisen ohjelman , joka on sijoitettu oikean otsakkeen alaisuuteen , jotta Kyproksessa ja Maltassa voitaisiin aloittaa suunnittelutyö .
Arvoisa puhemies , Vihreät Euroopan vapaa allianssi -ryhmä tukee Helsingin Eurooppa-neuvoston päätöstä , jonka mukaan kiistan ratkaiseminen ei voi olla ennakkoehtona Kyproksen jäsenyydelle .
Kyproksen hallitusta pitää edelleen painostaa voimakkaasti , mutta yksi kansanosa ei voi asettaa enemmistöä kiristyksen kohteeksi jo siitäkin syystä , että meillä on voimakkaita epäilyksiä siitä , minkälainen edustus hallituksella on siinä osassa saarta .
On selvää , että otollista tilaisuutta " janela de oportunidades " , jonka puheenjohtajavaltion edustaja mainitsi pitää hyödyntää mahdollisimman paljon .
Mutta vaikka Turkin ja Kreikan suhteet ovat parantuneet , olemme vakuuttuneita siitä , että tämä ei voi olla riittävää .
Kiistan ratkaiseminen Kyproksessa kulkee ennen kaikkea näiden kahden yhteisön suhteiden parantamisen kautta , pitäen silmällä - toivon mukaan ei liian kaukana tulevaisuudessa olevaa - liittovaltion perustamista .
Erityisesti meidän pitää pyrkiä ratkaisemaan se kysymys , joka koskee todellisen vapaan liikkuvuuden kysymystä , demilitarisointiin liittyvää ongelmaa ja saaren aseista riisumista .
Taloudellisen tuen joka on toki tärkeä seikka lisäksi Euroopan unionin pitää omaksua kahden yhteisön suhteiden varmistajan ja edistäjän aktiivinen rooli perustamalla keskustelufoorumeja ( fora ) ja ohjelmia , joiden tarkoituksena on palauttaa luottamus ( confidence building ) .
Haluaisin sanoa , että kaipaan kovasti Alex Langerin läsnäoloa Euroopan parlamentissa , sillä on hän oli rauhan rakentaja ja esimerkki meille kaikille siitä , miten kansojen välinen yhteiselämä rakennetaan .
Arvoisa puhemies , tämä Kyproksen molempien osapuolten Yhdistyneiden Kansakuntien suojeluksessa käymä vuoropuhelu muistuttaa meitä siitä , että 26 vuotta Turkin armeijan suorittaman saaren valloituksen jälkeen saaren lähes 40-prosenttinen miehitys 35 000 sotilaan , raskaan aseistuksen ja yli 50 000 uudisasukkaan voimalla jatkuu yhä täysin Yhdistyneiden Kansakuntien turvallisuusneuvoston asiasta antamien päätöslauselmien vastaisesti .
Mitä sellaista Euroopan unioni voisi tässä yhteydessä tehdä puuttumatta pelkästään kyproslaisten sisäisiin kysymyksiin , jolla edistettäisiin oikeudenmukaisen ja toimivan ratkaisun löytämistä tähän vaikeaan ongelmaan , josta Euroopan yhteisöön lähes 30 vuoden ajan läheisissä suhteissa oleva ja lähivuosina unioniin liittymistä hakeva maa on saanut kärsiä ?
Olenkin kuullut neuvoston taholta jollain lailla epäselviä ehdotuksia tai vaikenemisia , jotka olisi nähdäkseni selvitettävä tarkoin .
Mielestäni meidän kuuluu aivan ensimmäiseksi palauttaa mieliin tässä asiassa koko kansainväliselle yhteisölle tärkein viitemateriaali eli Yhdistyneiden Kansakuntien päätöslauselmat .
Turvallisuusneuvoston mukaan ratkaisua Kyproksen ongelmaan on etsittävä sellaisesta liitovaltiosta , joka on jakautunut kahdeksi alueeksi ja kahden yhteisön kesken , eli toisin sanoen yhdestä valtiosta komission jäsen Verheugen on viitannutkin siihen , joka merkitsisi molempien yhteisöjen asiamiehinä toimivaa kaksijakoista paikallishallintoa .
Olisi siis perustettava yksi täysivaltainen , kansainvälisesti toimiva ja yhden kansalaisuuden valtio , joka olisi myös demilitarisoitava .
Kansainvälinen yhteisö osoittaa näin selvästi , että se kieltäytyy hyväksymästä jakoa voimakeinoin saavutettuna tapahtuneena tosiasiana .
Olen toiseksi sitä mieltä , että Euroopan unioni hyötyy siitä , että se vähentää mahdollisimman paljon Eurooppa-neuvoston Helsingin kokouksessa annettuun kantaan liittyvää tulkinnanvaraisuutta .
Kyproksen ongelman ratkaiseminen ei saisi olla ehtona Kyproksen liittymiselle Euroopan unioniin , mistä myös jäsen Poos muistutti .
Jos näin olisi , se merkitsi tosiasiallisesti Turkille annettavaa eräänlaista veto-oikeutta Kyproksen EU-jäsenyyden osalta , mikä ei olisi tietenkään hyväksyttävää .
Kolmanneksi ja lopuksi sanoisin , että tämä Helsingin Eurooppa-neuvoston kanta ei saisi vuorostaan johtaa siihen , että pyrkimyksemme ratkaista Kyproksen ongelma hiipuu ennen maan liittymistä unioniin .
Tästä näkökulmasta toinen Helsingissä tehty päätös , eli Turkin jäsenehdokkuuden tunnustaminen , merkitsee 15 jäsenvaltiolle uudenlaista vastuuta samalla , kun siihen sisältyy uusia mahdollisuuksia .
Nähdäkseni tähän Ankaran kanssa käytävään vuoropuheluun voi ja täytyy sisältyä määrätietoinen halu saada Turkki osoittamaan Kyproksen molempien yhdyskuntien välisen vuoropuhelun osalta sellaista asennetta , jota voidaan pitää rakentavana , kansainvälisten tekstien laillisuutta kunnioittavana ja jolla voidaan saavuttaa Kyproksen yhdistyminen ja rauha itäiselle Välimerelle .
Arvoisa puhemies , Kyprokselle ja Maltalle myönnettävän rahoitustuen tärkeydestä on vain vähän mielipide-eroja .
Suuri kysymys on kuitenkin se , mistä talousarvion otsakkeesta tämä apu täytyy rahoittaa .
Neuvosto ja komissio ehdottavat , että menettelyssä käytettäisiin otsaketta 4 .
Tämä sopii yhteen parlamentin hiljattain joulukuussa tekemän talousarviota koskevan päätöksen kanssa .
Esittelijä palaa takaisin asiaan ja ehdottaa nyt , että Kypros ja Malta siirrettäisiin otsakkeeseen 7 .
Budjettivaliokunta jopa ehdottaa , että Brokin mietinnön hyväksymistä lykättäisiin siihen saakka , että neuvosto antaa luvan korottaa rahoituksen enimmäismääriä otsakkeessa 7 .
Tämä on hyvin riskialtis strategia .
Ilman parlamentin lupaa rahoituspöytäkirjan käsittely ei voi kuitenkaan alkaa .
Siten Kypros ja Malta joutuvat kärsimään neuvoston ja parlamentin välisestä poliittisesta pelistä , jota käydään enimmäismäärien suuruudesta .
Lisäksi mikä on rahoituksen enimmäismäärien arvo , jos niitä korotetaan kaikkien uusien toimien yhteydessä ?
Siksi haluaisin pyytää , että nämä 15 miljoonaa euroa jätettäisiin komission ehdotuksen mukaisesti otsakkeeseen 4 .
Komission monivuotinen talousarvio voi myöhemmin tänä vuonna antaa lopullisen vastauksen tulevien vuosien määrärahoista .
Arvoisa puhemies , kaikkialla maailmassa ponnistellaan pitkään kestäneiden konfliktien ratkaisemiseksi ja historian , vanhojen heimoriitojen ja -vihan jakamien yhteisöjen yhdistämiseksi .
Nyt meidän on uhrattava aikaamme ja energiaamme , jotta autamme " vihreän linjan " kummallakin puolella asuvia kyproslaisia löytämään ratkaisu konfliktiin , joka on kestänyt liian kauan .
Me kaikki tiedämme , että Kyproksen onnistunut liittäminen Euroopan unioniin edellyttää erityistä paneutumista asiaan ja että Helsingissä tehdyt päätökset , joilla Turkki hyväksyttiin ehdokasvaltioksi , antavat uuden ulottuvuuden tälle keskustelulle .
Toivon , että Helsingissä tehdyt päätökset edistävät Kyproksen asiaa .
Toivon , että tämä merkitsee Kyprokselle uutta toivon aikakautta .
Toivon , että Turkki ryhtyy toimimaan rakentavasti Kyproksen kysymyksessä .
Minusta oli hienoa kuulla neuvoston ja komission kannustavan YK : ta ja sen ponnisteluja yhteisöjen välisten tunnustelujen hyväksi , jotta edistetään lähentymistä ja luottamusta Kyproksen kummankin yhteisön välillä .
Pidän sitä erittäin myönteisenä , että komissio tukee kahden alueen ja kahden yhteisön muodostamaa Kyproksen liittovaltiota , jonka puolesta YK on puhunut niin kauan ja jonka toteuttamiseksi sekä Kyproksen kreikkalaisten että Kyproksen turkkilaisten olisi ponnisteltava .
Pidän myönteisenä suhteiden uudelleen lämpenemistä Kreikan ja Turkin hallitusten välillä .
Toivon , että sillä on kannustava vaikutus Kyproksen neuvotteluihin .
Toivon , että osa Kyproksen liittymisvalmistelujen tukemiseen varatuista määrärahoista käytetään tällaisen lähentymisen ja luottamuksen edistämiseen ja että kumpikin Kyproksen jakautuneista yhteisöistä hyväksyy nämä varat ja käyttää niitä samassa hengessä , kuin missä ne on myönnetty .
Meidän kaikkien olisi kaikissa Euroopan toimielimissä parlamentissa , neuvostossa ja komissiossa tehtävä parhaamme auttaaksemme Kyprosta sen tavoitellessa rauhanomaista ratkaisua , joka yhdistää nämä kaksi yhteisöä , jotka ovat olleet liian kauan jakautuneena .
Arvoisa puhemies , hyvät kollegat , aluksi sydämellinen kiitos neuvoston puheenjohtajavaltiolle sekä neuvoston puheenjohtaja Seixas da Costalle ja komission jäsen Verheugenille heidän Kyprosta koskevista julkilausumistaan .
Olen erittäin iloinen siitä , että molemmat korostivat sitä , että Euroopan unioni haluaa ponnistella voimakkaammin Kyproksen ongelman ratkaisemiseksi .
Me kaikki nimittäin tiedämme , että on kohtuutonta , että tämä saari on ollut jaettuna vuodesta 1974 alkaen , että noin 38 prosenttia Kyproksesta on ollut Turkin miehittämänä yli 26 vuoden ajan .
Aiemmin kaikki yritykset Kyproksen ongelman rauhanomaiseksi ratkaisemiseksi kilpistyivät turkkilaisen osapuolen tai Kyproksen turkkilaisen johdon peräänantamattomaan asenteeseen .
Mielestäni olemme kuitenkin , kuten teidänkin sanoistanne kävi ilmi , tämän vuoden 2000 alkaessa kenties uudessa tilanteessa , jossa meillä on mahdollisesti uusia mahdollisuuksia .
Yhdistyneet Kansakunnat on ensinnäkin aloittanut uusia toimia , joista jo puhuttiin ; Yhdysvaltain hallitus on aloittanut uusia toimia , Turkki ja Kreikka ovat selvästi lähentyneet toisiaan .
Mielestäni läpimurtoa pitäisi kuitenkin voida odottaa varsinkin Helsingin Eurooppa-neuvoston päätösten jälkeen .
Unioni otti Helsingissä Turkin hakijamaiden joukkoon .
Samanaikaisesti päätettiin , että Kyproksen ongelman ratkaisu ei ole Kyproksen jäseneksi liittymisen edellytys , mikä oli kollega Poos viittasi siihen oikeastaan jo unionin ja parlamentinkin selvä kanta , joka vahvistettiin monissa päätöslauselmissa .
Turkki tietää siis Helsingin jälkeen yksiselitteisesti , että sillä ei ole veto-oikeutta Kyproksen jäseneksi liittymisen yhteydessä ja että sen ja Euroopan unionin suhteiden syventäminen liittyy läheisesti Kyproksen kysymyksen ratkaisuun .
Sen vuoksi on todella erittäin toivottavaa , että viisaat poliitikot Ankarassa ymmärtävät tilaisuuden , jonka Kyproksen turkkilaismiehityksen päättäminen tarjoaa myös Turkille itselleen .
Toivon todella , että - kuten täällä puhuttiin tämä mahdollisuus tai tilaisuus tehdään mahdollisimman edulliseksi ja että myös neuvoston ja komission edustajat toimivat edelleen Ankarassa sen hyväksi .
En ole nimittäin kollega Frassonin lailla sitä mieltä , että Kyproksen kysymys olisi vain kansainyhteisön asia vaan että se on erittäin paljon myös poliittinen kysymys Turkissa .
Olen sitä mieltä , että voimme olettaa , että Kyproksen liittymisprosessi EU : hun on peruuttamaton .
Toivomme kaikki , että jäseneksi voi liittyä yhdistynyt Kypros .
Sen vuoksi esitän teille , arvoisa neuvoston puheenjohtaja , asian selvittämiseksi vielä yhden kysymyksen : te puhuitte kyproksenturkkilaisten osallistumisesta .
Onko olemassa merkkejä siitä , että kyproksenturkkilaiset olisivat myöntymässä Kyproksen hallituksen tai Euroopan komission tarjoukseen ja aikoisivat hyväksyä tämän tarjouksen keskusteluihin osallistumisesta ?
Toinen asia : olen erittäin iloinen siitä , että käsittelemme tällä viikolla Brokin mietinnön yhteydessä hyvä esittelijä , sydämellinen kiitos tästä mietinnöstä myös Kyproksen ja Maltan liittymistä valmistelevan strategian taloudellisia näkökohtia .
Kyproksen ja Maltan kanssa tehtyjen rahoituspöytäkirjojen voimassaolon päättymisen jälkeen on nimittäin erittäin tärkeää , että nyt annetaan rahoituksellista apua yhteisön säännöstön vaatimien muutosten toteuttamiseen .
Kumpikaan maa ei varmasti kuulu ehdokasmaiden köyhimpiin .
Muutokset aiheuttavat kuitenkin paljon kuluja myös Kyprokselle ja Maltalle .
Kypros arvioi muutosten aiheuttamaksi rahoitustarpeeksi vuosina 19992002 noin 850 miljoonaa euroa , mikä vastaa vajaata 12 prosenttia sen bruttokansantuotteesta .
Sen vuoksi ulkoasioiden valiokunta on vaatinut varatun 95 miljoonan euron lisäämistä .
Toivon myös hartaasti , että meillä on todella mahdollisuus kasvattaa määrärahoja .
Kyproslaisten , sekä kreikkalaisten että turkkilaisten , kannalta on toivottavaa , että komission jäsen Verheugenin mainitsemiin yhteisöjen välisen yhteistyön toimiin voidaan antaa huomattavia summia , jotta tavoitteena oleva kansanryhmien välinen uudelleen lähentyminen saataisiin aikaan .
Esitän vielä yhden kysymyksen komission jäsen Verheugenille : oletteko havainnut merkkejä siitä , että yhteisöjen välisiin yhteyksiin Kyproksella on nyt paremmat mahdollisuudet kuin Luxemburgin Eurooppa-neuvoston jälkeen ?
Siellähän mahdollisuuksia ei ollut ollenkaan , koska Denktash kieltäytyi tarjoamasta niitä .
Arvoisa puhemies , hyvät kollegat , arvoisa neuvoston puheenjohtaja ja arvoisa komission jäsen Verheugen , liittymistä valmistelevaa tukea koskeva asetus ei ole kaikkein parasta mainosta komission johdonmukaisesta toiminnasta .
Tämä apurakenteiden näperteleminen herättää minussa pikemminkin harrastelijamaisen vaikutelman .
Tämä koskee sekä sisällöllistä muotoilua että rahoitusteknistä puolta .
Tällä tavalla meidän on mielestäni vaikea esitellä unionin liittymistä valmistelevia toimia Kyproksen ja Maltan kansalaisille todisteena siitä , että liittyminen kannattaa .
Vaclav Havel sanoi tänään oikein , että Euroopan unionin poliittista laatua arvioidaan sen perusteella , mitä se antaa yksittäisille ihmisille .
Kansalaisyhteiskunnan kannalta on ratkaisevaa , mitä asetus tuo tullessaan .
Tällä asetuksella ei saada aikaan juuri enempää kuin luudanvarrella .
Se sisältää ulkoisesta paineesta syntyneitä pykäliä ja on väliaikainen , ja sillä ei voi kehuskella .
Avun laatu arvioidaan seuraavien mittarien mukaan : onko se hajautettua , onko se avointa , onko se lähellä kansalaisia ja toimiiko se ?
Siitä huolimatta , tämä jaetun Kyproksen saaren liittymistä valmisteleva strategia liittyy suureen poliittiseen haasteeseen .
Minun mielestäni Euroopan unionin tehtävänä on käyttää kaikkia välineitä ja myös tätä , jotta saaressa saataisiin aikaan konfliktin poliittinen ratkaisu .
Tässä yhteydessä minun on sanottava , että juuri tämä Euroopan parlamentin tarkistus on minusta erittäin tärkeä .
Komission ja neuvoston edustajien puheetkin herättävät tänään toiveita .
Olen erittäin iloinen siitä , että ajattelemme asioista samalla tavalla .
Minusta ensisijainen vaihtoehto on todella Kyproksen liittäminen Euroopan unionin jäseneksi solmimalla rauhansopimus .
Arvoisa neuvoston puheenjohtaja , arvoisa komission jäsen , Kreikan kommunistipuolueen näkemyksen mukaan Euroopan unioniin liittyminen ei ole Kyproksen ongelma vaan se , että Turkki on jo 26 vuotta miehittänyt 40 prosenttia Kyproksen maaperästä .
Kyproksen tulevaisuus on tämän pienen maan yhtenäisyydessä riippumatta kunkin kyproslaisen kansallisuudesta .
Ainoa hyväksyttävä ratkaisu , joka takaa sellaisen tulevaisuuden , joka ei salli sellaisia ulkopuolisia väliintuloja , jotka ovat aiheuttaneet viiden viimeisen vuosikymmenen kaikki ongelmat , on yhtenäinen Kyproksen liittovaltio YK : n turvallisuusneuvoston päätöslauselmien mukaisesti .
Ratkaisun avain Kyproksen ongelmaan on Turkin hallituksella , joka tukee ja rohkaisee Kyproksen turkkilaisen osan presidentin , Rauf Denktashin , taipumattomuutta .
Euroopan unionia taas , joka on olevinaan kiinnostunut vapaudesta ja ihmisoikeuksista , ei ole koskaan liikuttanut Kyproksen kansan murhenäytelmä , kyproksenkreikkalaisten ja kyproksenturkkilaisten pakolaisongelma , Pohjois-Kyproksen väestösuhteiden väkivaltainen muuttaminen ja massiiviset väestönsiirrot Turkista miehitetyille alueille .
Jopa tässä salissa neuvoston edustaja puhui Kyproksen pohjoisosasta eikä miehitetystä alueesta .
Helsingissä äskettäin tehty päätös antaa Turkille jäsenehdokasvaltion asema , ilman että Turkki tekee pienintäkään myönnytystä Kyproksen miehityksen kysymyksessä , esimerkiksi niin , että se vähentäisi sotilaallista läsnäoloaan saarella tai palauttaisi Famagustan , on selvä rohkaisu Turkin taipumattomuudelle .
Ei ole sattuma , että heti Helsingin päätöksen jälkeen Turkin pääministeri Bülent Ecevit sanoi julkilausumissaan , että Kyproksen ongelma ratkaistiin vuonna 1974 .
Turkin taipumattomuuden rohkaiseminen ei tietenkään auta kahta yhteisöä lähentymään ja käymään hyvin läheisiä keskusteluja YK : n pääsihteerin suojeluksessa .
Unioniin liittymiseen johtavalla tiellä Kyproksen kansa on menettänyt jo paljon , mutta menetykset kasvavat vielä tästä .
Yhteisön lainsäädännön soveltaminen on aiheuttanut vakavia ongelmia Kyproksen taloudelle ja erityisesti maataloudelle , se edellyttää julkisen sektorin myymistä , ja purkaa ja tuhoaa Kyproksen hyvin kehittyneen yhteiskunnallisen solidaarisuuden järjestelmän .
Arvoisa puhemies , anteeksi , että puutun keskusteluun , mutta Ranskan tulkkausosastossa tehtiin pieni tulkkausvirhe , joka liittyy siihen , mitä jäsen Alyssandrakis äsken sanoi eräästä koko keskustelun arkaluonteisimmasta sanasta .
En haluaisi , että asia jäisi epäselväksi .
Ranskaksi tulkattiin jäsen Alyssandrakisin sanoneen , että " valtioliitto on paras ratkaisu " .
On selvää , että jäsen Alyssandrakis sanoi : " liittovaltio on paras ratkaisu " .
Arvoisa puhemies , on erittäin tärkeää , että tämä tehdään selväksi .
Paljon kiitoksia oikaisusta , jäsen Wurtz .
Arvoisa puhemies , Malta ja Kypros eroavat hyvin paljon Manner-Euroopan maista .
Varsinkin maltalaiset ovat pystyneet selviytymään erittäin hyvin maantieteellisesti ja poliittisesti vihamielisessä ympäristössä .
Heidän menestymisensä on johtunut suurelta osin heidän yritteliäisyydestään , aktiivisuudestaan ja joustavuudestaan .
Maltalla on vireä kevyt ja raskas teollisuus , kasvavat rahoituspalvelut , hyvä maatalous , erinomainen matkailuala ja yllättävän paljon työmahdollisuuksia , kaikki tämä saarella , joka on käytännöllisesti katsoen vailla luonnonvaroja .
Tämän vuoksi olen vakuuttunut siitä , että Maltan tapainen saari , jolla asuu 340 000 asukasta , ei voi mukautua tuhat kertaa suuremman väestömäärän asuttaman mannermaan tiukkoihin taloudellisiin ja oikeudellisiin rakenteisiin .
Tarkastellessani ehdotettua välinettä en näin ollen keksi keinoa , jolla nämä kaksi kansaa voitaisiin saattaa Eurooppa-äidin huomaan .
Tilanne muistuttaa pikemminkin avaruuden mustaa aukkoa , joka imee itseensä massoja niin voimakkaasti , ettei edes valo pääse pakenemaan .
Meidän ei pitäisi lahjoa näiden saarten ihmisiä tekemään yhteistyötä omaksi tuhokseen eikä antaa heille varoja , jotta he omaksuisivat lakeja , jotka ovat yhtä vieraita heidän kulttuurilleen kuin musta aukko äitimaalle .
EU : n olisi jätettävä Kypros ja Malta rauhaan .
Minusta näyttää siltä , että tätä hanketta ei kannata Maltalla kukaan muu kuin poliittinen luokka , ja pidän sormiani ristissä sen puolesta , että Maltan kansa selviytyy jälleen voittajaksi .
Arvoisa puhemies , tämä on yksi niitä harvoja kertoja , kun parlamentissa kaikkien laitojen kollegojen kannanotoista ilmenee näkemysten suuri lähentyminen Kyproksen kysymyksessä ja tietenkin myös Kyproksen ja Maltan liittymistä valmistelevan menettelyn osalta .
Tämä tarkoittaa , että me kaikki tiedostamme poliittisen ongelman , jota kutsutaan Kyproksen kysymykseksi .
Samalla se kuitenkin tarkoittaa , että kaikkien eurooppalaisten puolueiden ja kansojen voima antaa neuvostolle ja komissiolle suuren vallan ja lisää niiden poliittista voimaa hoitaa tämä ongelma .
Helsinki merkitsi historiallista käännekohtaa ja kiintopistettä .
Jos joku jostain syystä katsoo , että siellä saavutettu tasapaino on lähtökohta uusille neuvotteluille missä tahansa muualla , jos jotkut omalla asenteellaan horjuttavat tätä kokonaisuutta ja tasapainoa , he tekevät suuren virheen .
Tilanne on kypsä .
Komissiolta , neuvostolta ja kaikilta vaaditaan rauhallista päättäväisyyttä jatkaa tempuitta liittymisneuvotteluja Kyproksesta ja Maltasta - jotka viime kädessä ovat kaikista jäsenehdokasvaltioista kypsimpiä - , jotta tämä päättäväisyys antaisi merkin mille tahansa osapuolelle , jonka näkemykset voivat erota siitä , mistä me kaikki olemme samaa mieltä .
Brokin mietintö on hyvä työkalu tähän tarkoitukseen , ja on todellakin hieman harmittavaa , että koska käydään yhteiskeskustelu , poliittisen sisällön ratkaisee neuvoston ja komission poliittinen kanta , emmekä me voi sanoa enempää tästä hyvästä mietinnöstä .
Joka tapauksessa tilanteen kehitys riippuu meistä itsestämme .
Ratkaisu on omissa käsissämme siinä määrin , kuin varustamme teidät päätöksin , siinä määrin kuin varustamme teidät mahdollisuuksin .
Mitä tulee Brokin mietintöön , Kypros ja Malta ovat Välimeren ja ellen erehdy , myös Euroopan viimeiset saaret , jotka eivät kuulu Euroopan unioniin .
Tällä on symbolista arvoa , koska Välimeri saarineen - minäkin olen saarelta kotoisin - on se alue , jonka näkevät varsinkin ne , jotka tulevat pohjoisesta kesälomilleen , ja ne , jotka jäävät sinne .
Tästä näkökulmasta tämä Afroditen saari , niin kuin Kyprosta kutsutaan , ja merirosvojen saari , niin kuin me saarten asukkaat kaikella rakkaudella nimitämme Maltaa , ovat kaksi timanttia , jotka pitää saada mahdollisimman pian mukaan Euroopan unioniin .
Niiden taloudet ovat hyvässä kunnossa , niillä on hyvät taloudelliset suhteet ja viime kädessä ne muodostavat alueen , jossa arvioidaan Euroopan unionin poliittinen tahto .
Lopuksi , koska minun ei mielestäni tarvitse puhua pitkään , koska täällä vallitsee yksimielisyys , esitän vain yhden pienen huomion neuvoston puheenjohtajalle , nähdäkseni hänen kannanottonsa oli jossain kohtaa hieman omintakeinen .
Toivon , että kyseessä oli käännösvirhe , ja että hän käsittelee asiaa vastauksessaan .
Arvoisa puhemies , olen viimeinen puhuja , ja tästä syystä haluaisin esittää kysymyksen Seixas da Costalle ja Verheugenille , jos vain Verheugen ottaa kuulokkeet ja jaksaa kuunnella kaikkia puhujia .
Kyseessä on kaksi yhteisöä , mutta tämä ei ole pääasia .
Kuten monet puhujat sanoivat , kyseessä on miehitys , yksi Euroopan unionin jäsenehdokasvaltio - Turkki - miehittää osaa toisesta Euroopan unionin jäsenehdokasvaltiosta .
Miehitysjoukkoja on 40 000 miestä , ja Berliinin muuri sijaitsee nykyään Nikosiassa .
Emme voi sanoa , mitä tapahtuu neuvotteluissa , joita käydään vain Denktashin ja Kyproksen tasavallan presidentin kanssa .
Haluan kysyä Seixas da Costalta sekä Verheugenilta , mitä tähän kysymykseen liittyviä asioita neuvosto ottaa esille keskusteluissa Turkin hallituksen kanssa ajatellen assosiaationeuvostoa ; mitä sellaisia asioita , jotka liittyvät sotajoukkojen vetämiseen sekä Turkin panokseen Kyproksen kysymyksen ratkaisemisessa .
Muistutan , että Turkin hallitus tuomittiin Strasbourgin ihmisoikeustuomioistuimen äskettäisessä päätöksessä .
Ei Denktashia .
Ei tuomittu mitään oikeudellisesti olematonta Pohjois-Kyproksen turkkilaista tasavaltaa , vaan Turkin hallitus tuomittiin kreikkalaisille kuuluvan omaisuuden pakkolunastuksesta .
Kysyn teiltä : mitä sellaisia asioita nostetaan esiin assosiaationeuvostoa ajatellen , jotka koskevat Turkin panosta Kyproksen kysymyksen ratkaisun edistämiseen ? .
( PT ) Arvoisa puhemies , hyvät jäsenet , kuuntelin hyvin huolellisesti sitä , mitä täällä sanottiin , ja aivan erityisesti joitakin Kyproksen kysymyksestä lausuttuja hyvin tunnepitoisia sanoja , joissa puolustettiin varsinkin Kyproksen laillisuutta , jonka Euroopan unioni tunnustaa nimenomaan tunnustaessaan Yhdistyneiden Kansakuntien turvallisuusneuvoston asiaa koskevat päätöslauselmat .
Hyvä jäsen Wurtz , neuvoston taholta tässä asiassa ei ole mitään kaksiselitteistä vaikenemista : neuvosto kantaa täyden vastuun Kyproksen tilanteesta esittämästään tulkinnasta .
Sitä paitsi tämä tilanne ja tämä tulkinta johtivat siihen , että se päätti Luxemburgissa vuoden 1997 lopussa ottaa ensimmäiset askeleet kohti Kyproksen tasavallan jäsenyyttä Euroopan unionissa .
Haluaisin , että käsittäisitte , että vaikka kannanotot tällaisista kysymyksistä ovatkin enemmän tai vähemmän tunnepitoisia , kansainvälisten neuvottelujen arkipäivä pakottaa hallitukset - ja kun puhun hallituksista , tarkoitan kaikkia hallituksia - yleensä omaksumaan hieman joustavamman tulkinnan .
Tarvitsemme itse asiassa tunnepitoisia kannanottoja , jotta pystyisimme ymmärtämään , miten kaikki nämä kysymykset näkyvät inhimillisellä tasolla .
Meillä täytyy kuitenkin myös käsittää , että järkevillä poliittisilla kannanotoilla ja neuvotteluissa osoitetulla joustavuudella pystytään löytämään sellaisia ratkaisuja , joiden ansiosta voimme voittaa ne suuret kiistat , jotka pohjimmiltaan johtivat aikaisemmin joihinkin murhenäytelmiin .
Olivatpa syylliset keitä tahansa - emmekä ole täällä etsimässä syyllisiä , vaan asiaa koskevat Yhdistyneiden Kansakuntien päätöslauselmat ovat selviä - , olen sitä mieltä , että meidän täytyy rauhallisesti ja järkevästi käyttää hyväksi uuden tilanteen myötä syntyneitä tilaisuuksia .
Helsingin Eurooppa-neuvostolla oli rohkeutta tehdä päätöksiä , ja uskon , että näiden päätösten eri osapuolet osaavat jo asiaankuuluvasti arvostaa tätä , sillä ne voivat olla , kuten sanoin aloituspuheenvuoroni alussa , otollinen tilaisuus .
Emme voi päästä konkreettisiin tuloksiin käyttämällä hyväksi jännitteitä tässä neuvotteluvaiheessa , joka on arkaluonteinen .
Meidän täytyy jatkaa eteenpäin nimenomaan toimimalla hienotunteisesti ja tukemalla Yhdistyneiden Kansakuntien pääsihteerin erityisedustajaa hänen tehtävässään .
Euroopan unionilla on ollut tästä asiasta yksiselitteinen kanta , hyvät jäsenet , eikä mielestäni kannata pyrkiä esittämään toisenlaisia tulkintoja niistä mahdollisista lauseista , joita saattaa esiintyä neuvostossa tai muissa kannanotoissa .
Emme kannata täällä parlamentissa sitä , mikä on poliittisesti korrektia ; kannatamme sitä , mikä on oikeudenmukaista kansainvälisellä tasolla , ja konkreettisia kannanottoja , joita neuvosto antaa ajan myötä ja johdonmukaisesti tästä asiasta ja joita myös Euroopan komissio on seurannut huolellisesti , tarkkaavaisesti ja käytännöllisesti .
Kun nykyisin puhutaan siitä , että Kyproksen pohjoisosan yhteisö täytyy ottaa mukaan tietojenvaihtoon etenkin valmisteltaessa Kyproksen tasavallan tulevaa liittymistä Euroopan unioniin , meidän täytyy käsittää , että pyrimme löytämään käytännöllisiä ratkaisutapoja , joiden ansiosta voimme ylittää poliittisen ratkaisun tiellä olevat esteet .
Emme yritä keksiä verukkeita emmekä yritä millään tavalla luoda käytännöllisillä ratkaisuilla sellaisia malleja , joihin sisältyisi poliittinen tunnustaminen .
Mielestäni Euroopan unionin neuvosto on ajan myötä osoittanut selvästi , ettei tämä ole sen kanta .
Neuvoston on tehtävä päätökset erittäin vastuullisesti .
Helsingin tapahtumat ovat mielestämme hyvin selviä tässä mielessä .
Kyproksen tasavallan viranomaiset ovat selvästikin pitäneet myönteisenä sitä , miten olemme suhtautuneet Kyproksen tasavallan jäsenyysprosessiin .
Aikeistamme ei siis kannata esittää eikä pyrkiä esittämään toisenlaisia tulkintoja .
Arvoisa puhemies , hyvät parlamentin jäsenet , haluaisin kiittää teitä sydämellisesti tästä keskustelusta , joka on minusta tuntunut kaikkiaan rohkaisevalta ja tukea antavalta keskustelulta , joka osoittaa , että parlamentissa vallitsee suuri yksimielisyys jäsenvaltioiden ja komission politiikasta .
Selvennän kuitenkin mielelläni vielä joitakin kohtia , kuten toivottiin .
Ensinnäkin otsakkeita 4 ja 7 koskeva asia .
Asia on aivan yksinkertainen : Berliinissä luotiin suuren Agenda 2000 -paketin yhteydessä Itä- ja Keski-Euroopan hakijavaltioille , jotka ovat muutostilassa , erityinen otsake , nimittäin juuri tämä kuuluisa otsake 7 , ja vain näitä maita varten .
Maltaa , Kyprosta ja Turkkia ei ajateltu .
Kollega Schroedter kutsui sitä johdonmukaisuuden puutteeksi .
Teidän pitäisi kenties kysyä silloiselta neuvoston puheenjohtajalta , joka ei olekaan kovin kaukana teistä , miten tähän teidän oletuksenne mukaan epäjohdonmukaiseen tilanteeseen päädyttiin .
Minäkin olin hieman osallisena asiassa .
En usko johdonmukaisuuden puutteeseen , vaan tämän päätöksen syynä oli se , että halusimme saada käyttöön erityisen välineen Itä- ja Keski-Euroopan maita varten , jotka osallistuvat liittymisprosessiin erilaisissa olosuhteissa kuin Malta ja Kypros .
Olen kuitenkin sanonut , että ymmärrän täällä esitetyt perusteet , ja komissio pyrkii ottamaan nämä toiveet huomioon , mutta koska kyse on taas Agenda 2000 : sta ja rahoitusnäkymistä , emme voi tehdä niin muuttamatta näitä rahoitusnäkymiä .
Se ei tietysti ole vielä tähän mennessä ollut edes mahdollista .
Selvennykseksi : jos siirrämme määrärahat otsakkeesta 4 otsakkeeseen 7 , sillä ei ole mitään vaikutusta koko talousarvion tasapainoon .
Jos tekisimme niin , otsake 7 kasvaisi mutta otsake 4 vastaavasti pienenisi .
Sellainen kuvitelma ei voi toteutua , että lisäisimme sen otsakkeeseen 7 ja jättäisimme otsakkeen 4 ennalleen .
Parlamenttikaan ei voi käyttää rahaa , jota sillä ei ole , ainakaan niin kauan kuin meillä ei ole kellarissa painokonetta , jolla voimme painaa euroseteleitä !
Mitä tulee Kyproksen rauhanprosessiin ja sen liittämistä liittymisneuvotteluihin , haluan toistaa vielä kerran , että liittymisneuvotteluilla on aina ollut suora yhteys rauhanprosessiin .
Komissio ja neuvosto ovat aina ponnistelleet Kyproksen molempien yhteisöjen saamiseksi mukaan yhteisiin hankkeisiin .
Tähän mennessä se ei ole onnistunut kuten tiedätte , ja minulta on kysytty , onko siitä näkynyt merkkejä .
Kollega Rothe , ilmaisen asian näin : olen vakuuttunut siitä , että tällaisten sopimusten aikaansaamisen edellytykset ovat parantuneet huomattavasti .
Suostumuksia en ole vielä saanut .
En myöskään odota niitä , ennen kuin suorat keskustelut on aloitettu .
Niiden aika on vasta hieman myöhemmin .
Olosuhteet ovat muuttuneet siten , että Helsingin päätösten jälkeen monet asiat , jotka olivat ennen mahdottomia , ovat muuttuneet mahdollisiksi , ja ennen kaikkea osapuolten poliittiset strategiat ovat tietysti muuttuneet valtavasti .
Olen aina ollut sitä mieltä , että vanhalla linjalla , jonka mukaan Kypros otetaan jäseneksi joka tapauksessa vasta , kun poliittinen konflikti on ratkaistu , että tällä vanhalla linjalla on yksi heikkous , nimittäin se , että se ei tarjoa Kyproksen turkkilaiselle yhteisölle mitään sellaista vakuuttavaa houkutinta , joka saisi sen todella osallistumaan , sillä tämän strategian mukaanhan turkkilaisen yhteisön ei tarvitsisi tehdä mitään muuta kuin odottaa .
Kyproksen jäsenyys ei olisi tällöin tullut kysymykseenkään .
Nyt sen on otettava vakavasti huomioon se riski , että Kyproksen yhdentyminen Euroopan yhteisöön toteutuu , jolloin kreikkalaisen yhteisön hyvinvointi ja turvallisuus voivat parantua , kun taas hyvinvoinnin tasoltaan muutenkin paljon heikompi turkkilainen yhteisö jäisi yhä enemmän jälkeen .
Olen lujasti vakuuttunut siitä , että houkutus liittää liittymisprosessi konfliktin ratkaisuun on siksi lisääntynyt erittäin paljon Helsingin Eurooppa-neuvoston päätösten jälkeen .
Se oli myös päätösten tarkoituksena .
Hyvä kollega , muutaman viikon jälkeen on vielä liian aikaista esittää arvioita , mutta minulla ei ainakaan ole mitään syytä olettaa , että uusi linja epäonnistuisi .
Siihen ei ole myöskään mitään syytä .
Ei ole vielä mitään syytä sanoa , että me hoidamme tämän asian , mutta voin todella sanoa selvästi , että edellytykset sille , että pääsemme eteenpäin , ovat parantuneet huomattavasti .
Viimeinen asia : Kyproksen kysymys on tietysti tärkeä Turkin kanssa käytävien keskustelujen yhteydessä .
Kun tapasin Turkin ulkoministerin muutama viikko sitten Brysselissä , pyysin Turkkia tietysti suhtautumaan tähän asiaan myönteisesti ja rakentavasti .
Viittaan yhteen asiaan : emme voi olla sataprosenttisen varmoja ainakaan minä en ole , että Ankarassa on vain painettava yhtä nappia , ja sen jälkeen asiat etenevät Kyproksella !
Tämä ei ole läheskään niin yksinkertaista , vaan meidän on käytävä tiiviitä keskusteluja molempien yhteisöjen kanssa , saatava ne päätymään yhteisymmärrykseen .
Sen me teemme , välineet ja ohjelmat ovat olemassa .
Tarvitsen minun on sanottava se teille selvästi tätä käsiteltävänä olevaa varainhoitoasetusta , jotta voimme ylipäänsä aloittaa .
Varainhoitoasetus muodostaa lainsäädännöllisen kehyksen sille , että Maltan ja Kyproksen kanssa solmittujen liittymiskumppanuuksien yhteydessä etusijalle asetettuihin asioihin voidaan puuttua .
En voi aloittaa mitään , ennen kuin meillä on tällainen lainsäädännöllinen kehys , koska oikeusperusta puuttuu .
Jos mainitulla johdonmukaisuuden puutteella on jotain tekemistä tämän kanssa , niin minun on sanottava , että tämä asetus on vain lainsäädännöllinen kehys eikä mitään muuta .
Tämän lainsäädännöllisen kehyksen sisältö muodostuu liittymiskumppanuuksien ensisijaisista asioista , joista komissio ja neuvosto päättivät viime vuonna ja joita pannaan nyt täytäntöön vastaavia ohjelmia laadittaessa ja hankkeita hallittaessa .
Sanoisin aivan päinvastoin : Euroopan unionin politiikassa on monia alueita , joita voidaan syyttää johdonmukaisuuden puutteesta .
Tässä tapauksessa haluaisin kuitenkin vaatia komission ja neuvoston puolesta tunnustusta sille , että olemme kehittäneet erittäin selvän , avoimen ja johdonmukaisen politiikan .
Arvoisa puhemies , arvoisa neuvoston puheenjohtaja , sen jälkeen kun komission jäsen kuvasi erittäin johdonmukaisesti , että johdonmukaisuuden puute johtui silloisesta neuvoston puheenjohtajasta ja hänen Eurooppa-ministeristään , voisitteko te mahdollisesti auttaa meitä ja komission jäsentä saamaan aikaan tämän päätöksen .
Avulias ratkaisu olisi sellainen , että te vastaisitte myöntävästi vuoteen 2004 jatkuvia rahoitusnäkymiä ja otsaketta B7 koskeviin kysymyksiini tai ilmaisisitte ainakin , että kuten komission jäsen pyrkii komissiossa saamaan tämän asian tuon otsakkeen alle puheenjohtajavaltio Portugalin aikomuksena on poistaa johdonmukaisuuden puute tämänsuuntaisin ponnisteluin . .
( PT ) Arvoisa puhemies , luulen , että neuvosto harkitsee hyvän ystäväni jäsen Elmar Brokin esille tuomaa kysymystä .
Mielestäni edellistä puheenjohtajavaltiota kohtaan esitetty arvostelu ei ole asianmukaista .
Mielestäni edellinen puheenjohtajavaltio teki erinomaista työtä määritellessään rahoitusnäkymät riippumatta siitä , ketkä tuohon työhön osallistuvat .
Joka tapauksessa hänen esille ottamansa kysymys on tärkeä , ja tuemme edelleenkin neuvoston tasolla niitä ehdotuksia , joita komissio tekee tästä asiasta . Arvoisa neuvoston puheenjohtaja , ymmärsin asian näin ; kollega Brok tarkoitti oikeastaan vielä aikaisempaa puheenjohtajakautta .
Arvoisa puhemies , minä esitin komission jäsen Verheugenille Meda-rahoitusvälinettä koskevan konkreettisen kysymyksen , johon hän ei kuitenkaan vastannut .
Pyytäisin häntä tekemään niin , koska hänen vastauksestaan riippuu myös useita tehtyjä tarkistuksia koskeva äänestyskäyttäytyminen .
Hyvä parlamentin jäsen Poos , pyydän anteeksi .
Juuri kun esititte minulle kysymyksen , ilmeni muuan epäselvyys .
Medan kohdalla on siis niin , että Malta ja Kypros voivat osallistua alueidenvälisiin ohjelmiin , mutta eivät maakohtaisiin , koska tulot ovat liian suuret . Paljon kiitoksia , arvoisa komission jäsen Verheugen !
Keskustelu on päättynyt .
Äänestys toimitetaan torstaina .
 
Kyselytunti ( neuvosto ) Esityslistalla on seuraavana neuvostolle osoitetut kysymykset ( B5-0009 / 2000 ) .
Kysymys nro 1 ( H-0022 / 00 ) : Aihe : Öljytankkereiden yhteisön vesille pääsyn valvonta Erika-tankkerin onnettomuus Ranskan rannikon edustalla aiheutti , että öljyä valui mereen .
Mihin toimiin neuvosto aikoo ryhtyä valvoakseen mukavuuslipun alla purjehtivien tankkereiden , jotka eivät täytä yhteisön turvallisuusnormeja , pääsyä yhteisön vesille ? .
( PT ) Arvoisa puhemies , hyvät jäsenet , neuvosto käsitteli 24. tammikuuta viime kuussa sattuneen Erika-tankkerin haaksirikon seurauksia .
Tuolloin neuvosto myötäili kansalaisten reaktioita tämän tapauksen tuhoisiin seurauksiin ja ilmaisi huolestumisensa tankkerien turvallisuudesta ja siihen liittyvästä ympäristönsuojelusta .
Neuvosto ei suhtautunut välinpitämättömästi tällaisiin kysymyksiin eikä siihen , että tässä asiassa täytyy ryhtyä lisätoimiin .
Tuolloin korostettiin sitä , että neuvoston täytyy ryhtyä uusiin toimiin yhteisön tasolla ja myös sen kansainvälisten järjestöjen kanssa tekemässään työssä .
Kuten tiedetään , yhteisön lainsäädäntö velvoittaa nykyisin satamaviranomaiset tekemään tarkastuksia kaikilla ulkomaisilla aluksilla , myös niillä , jotka purjehtivat mukavuuslipun alla , ja estämään niiden kulun , mikäli ne eivät täytä kansainvälisiä normeja .
Tästä asiasta on annettu direktiivi vuonna 1995 .
Tulevaisuuden osalta neuvosto pani merkille , että komission on lähiaikoina käsittelyprosessin päätyttyä määrä antaa tiedonanto tankkerien turvallisuudesta ja uusia ehdotuksia , joilla pyritään tehostamaan valvontaa ja tarkastuselinten pätevyysvaatimuksia .
Niin ikään kaavaillaan sitä , että yhteisön satamissa käyvien tankkerien rakenteita olisi vahvistettava .
Näitä asiakirjoja käsitellään liikenneministerien neuvostossa , ja näin ollen voin ilmoittaa teille neuvoston puolesta , että asetamme edelleenkin etusijalle ne ehdotukset , joita komission on määrä antaa tässä ympäristönsuojelun kannalta mielestämme välttämättömässä asiassa .
Luonnollisestikin myös parlamenttia pyydetään antamaan lausuntonsa näistä ehdotuksista , sillä kyse on yhteispäätösmenettelyn alaisista asioista .
Olen varsin tyytyväinen , että neuvosto on pitänyt tätä kysymystä pohtimisen arvoisena .
Neuvoston puheenjohtaja on kotoisin sellaisesta maasta , Portugalista , jota tällainen tilanne uhkaa suoraan .
Jos harkitsemme liikaa , saattaa käydä , että ensi kesänä vastaavanlainen öljytankkeri ajaa karille Algarven edustalla , tuhoaa Portugalin matkailuteollisuuden siksi kesäksi ja jos on hyvä tuuri , merivirrat vievät saasteet Madeiran saarelle asti koska ne vain menevät siihen suuntaan ja samalla Kanariansaarten matkailukin tuhoutuu .
Eikö neuvoston puheenjohtajan mielestä pohdinnat olisi jätettävä sikseen ja ryhdyttävä ankariin toimiin tällä alalla , jos otetaan huomioon , että meillä on jo tällä hetkellä keinot valvoa tällaisia avomerien öljytankkereita ?
Erikan tapaus vaikuttaa silti koomiselta .
Kyseessä on ranskalaisten omistama , Maltan mukavuuslipun alla purjehtiva laiva , jolla on hinduista koottu miehistö ja Italian eli Sisilian myöntämä merikelpoisuustodistus ja joka edellisen kerran tarkastettiin Bulgariassa .
Laiva oli uppoamassa , ja kapteeni näki , että uppoamassa oltiin ja ettei edes seuraavaan satamaan päästäisi .
Mielestäni tällaisia asioita ei saa sallia .
Arvoisa puheenjohtaja , vahingot saattavat osoittautua maallenne kauhean suuriksi samoin kuin minun kotimaalleni Espanjalle . - ( PT ) Hyvä jäsen , en voi olla yhtymättä huoleenne , ja voin ainoastaan sanoa teille , että puheenjohtajavaltion kaltainen rannikkovaltio on luonnollisestikin - vaikka sillä ei olekaan tankkereita - erittäin huolestunut tästä asiasta .
Lainsäädäntökehys on kuitenkin sellainen kuin se on .
Lainsäädäntökehyksenä on vuoden 1995 direktiivi , jossa on useita säännöksiä , joiden sisältämää joustovaraa pitäisi todellakin tarkastella hieman perusteellisemmin .
Meidän täytyy toimia tässä asiassa sen mukaisesti , millainen maailma on , toisin sanoen reagoida tosiasioihin .
Meidän täytyy tilanteen vakavuuden takia olla tyytyväisiä edes siihen , että viranomaiset ovat reagoineet ja asennoituneet niin , että he käsittelevät tätä asiaa koskevaa lainsäädäntöä .
Komission aikomus tässä asiassa on hyvä , sillä se aikoo tehostaa vuoden 1995 direktiivin soveltamista .
Neuvosto haluaa asettaa tämän asian etusijalle liikenneministerien neuvostossa , ja aiomme käsitellä tätä asiaa mahdollisimman pikaisesti .
Toivomme myös , että Euroopan parlamentti voisi käsitellä tätä yhteispäätösmenettelyn alaista asiaa yhtä pikaisesti .
Arvoisa puhemies , Kotkassa , Suomessa , on parhaillaan kemikaaleja kuljettava laiva , joka purjehtii mukavuuslipun alla .
Laiva on ankkuroitu sataman ulkopuolelle , koska sen kunto on turvallisuusriski satamalle ja lähialueille ja koska sen kuntotarkastusta ei voida saattaa loppuun maksajan puutteessa .
Onko EU : lla minkäänlaisia mahdollisuuksia luoda yhtenäinen tarkastusjärjestelmä , jossa myös taataan yhteisön varoista maksu niiden mukavuuslippulaivojen osalta , jotka eivät itse kykene maksua hoitamaan ? - ( PT ) Hyvä jäsen , kuten ymmärtänette , minulla ei tällä hetkellä ole tarvittavia tietoja , jotta voisin antaa teille konkreettisen vastauksen .
Saamani tiedot liittyvät vuoden 1995 direktiiviin , jossa ei säädetä tähän asiaan liittyvistä toimista .
Joka tapauksessa neuvosto tulee antamaan teille konkreettisen vastauksen siihen , miten mainitsemaanne tapaukseen voitaisiin puuttua .
Kysymys nro 2 ( H-0024 / 00 ) : Aihe : Kosovon suuri lapsikuolleisuus Yhdistyneiden kansakuntien Maailman terveysjärjestölle välittämien uusimpien tietojen mukaan Kosovon lapsikuolleisuus on Euroopan korkein : lähes 50 prosenttia keskosena syntyneistä lapsista menehtyy .
Lisäksi keskenmenojen määrä nousi sodan vuoksi huippulukemiin , ja ajallaan syntyneet lapset ovat fysiologisessa kehityksessään normaalista jäljessä .
Kun otetaan huomioon Euroopan unionin antama humanitaarinen apu ja siviilihallinnon johtajan Bernard Kouchnerin ponnistelut , kysyn neuvostolta , mihin toimiin on ryhdytty , jotta suojeltaisiin Kosovon naisten oikeutta äitiyteen ja raskaana olevien , vastasynnyttäneiden naisten ja vastasyntyneiden lasten terveyttä ? .
( PT ) Arvoisa puhemies , jäsen Karamanoun esille ottama kysymys on erittäin vakava , eikä tätä tosiasiaa ole syytä peitellä .
Olemme täysin tietoisia Kosovon vaikeasta ja dramaattisesta humanitaarisesta tilanteesta ja asuinseudultaan siirtymään joutuneisiin kosovolaisiin liittyvästä ongelmasta , jotka näkyvät etenkin lasten terveydessä ja kuolleisuusluvuissa .
Mielestäni on selvää , että Euroopan unioni on osallistunut selkeästi kansainvälisen yhteisön antamaan humanitaariseen apuun .
Kuten tiedetään , Euroopan yhteisö antoi kaiken kaikkiaan 378 miljoonaa euroa pelkästään Kosovon maakunnalle , minkä lisäksi eri jäsenvaltiot ovat antaneet kansallista apua .
Näillä rahoilla tuetaan eri hankkeita , jotka liittyvät paitsi terveydenhuoltoon ja terveydenhuoltojärjestelmään myös veden puhdistukseen , ja tämän lisäksi , kuten tiedetään , Euroopan unioni tukee Yhdistyneiden Kansakuntien pakolaisasioista vastaavan komissaarin virastoa .
Vuonna 1999 kyseinen tuki ylsi 66,3 miljoonaan euroon .
Jäsen varmaankin tietää , että kansainvälisten avunantajien välisen tarpeellisen työnjaon takia Kosovon terveydenhuoltoalan elvyttäminen annettiin Maailman terveysjärjestön tehtäväksi .
Tämä järjestö on antamiensa raporttien perusteella täysin tietoinen lasten terveyden hälyttävästä tilanteesta , ja se on kohdistanut kaikki pyrkimyksensä synnytyslaitosten ja sairaalojen perusolojen kohentamiseen .
Olemme kuitenkin tietoisia siitä , että tätä tilannetta ei ole vielä ratkaistu läheskään tyydyttävällä tavalla ja että sen dynamiikka ja ulottuvuus näkyvät myös lasten terveyden lisäksi myös muilla terveyden alueilla .
Kyse on poliittisesta tilanteesta , ei yksinomaan teknisestä tilanteesta , ja sen lisäksi on ratkaistava poliittinen tilanne , koska siinä on sellaisia ulottuvuuksia - mitä ei myöskään ole syytä peitellä - , jotka johtuvat siitä , että kansainvälinen yhteisö ei toistaiseksi ole kyennyt toteuttamaan käytännössä Kosovon monikansallista yhteiskuntaa , mikä on vaikuttanut haitallisesti terveydenhuoltojärjestelmän kohentamiseen alueella .
Arvoisa neuvoston puheenjohtaja , kiitän teitä vastauksestanne , joka täydentää sitä , mitä komission jäsen Patten asiasta eilen lausui .
Arvoisa puheenjohtaja , kuitenkin se summa , joka teidän mukaanne tosiasiassa annettiin vuonna 1999 , 378 miljoonaa euroa , on osoittautunut täysin riittämättömäksi inhimillisen elämän perusedellytysten luomiseen Kosovossa , ja tämä pätee erityisesti terveyspalvelujen tarjoamiseen .
Arvoisa neuvoston puheenjohtaja , ettekö ole sitä mieltä , että jo pelkästään lapsikuolleisuuden lisääntyminen on Euroopassa kauhistus , häpeätahra , jonka pitää pakottaa meidät kaikki toimimaan , jotta antamamme apu olisi tehokkaampaa ja avokätisempää ?
Tilanne ei tietenkään ollut ihanteellinen ennen pommituksia , kaikkea muuta , mutta tilanne huononi selvästi NATOn väliintulon jälkeen fyysisen ja inhimillisen ympäristön osalta .
Arvoisa neuvoston puheenjohtaja , eikö moraalinen velvollisuutemme olekin yrittää luoda inhimillisen elämän edellytykset Kosovon kurjuudessa eläville asukkaille ja ennen kaikkea tehdä se , mitä olemme luvanneet ?
Arvoisa jäsen , myönnän , että kaikki ponnistelut , jotka Kosovossa on tällä alalla toteutettu , ovat riittämättömiä .
Siitä kenelläkään meistä ei voi nähdäkseni olla pienintäkään epäilystä .
En halua tämän kysymyksen yhteydessä enää palata aiemmin esittämiini huomioihin ajasta " ennen " ja " jälkeen " NATOn väliintulon , sillä tulemme luultavasti puhumaan myöhemmin tämän kyselytunnin aikana siitäkin aiheesta .
Tahdon kuitenkin todeta , että Euroopan unioni on antanut Kosovolle taloudellista apua mahdollisuuksiensa rajoissa .
Tiedämme tehneemme sen , mikä on ollut mahdollista .
Meidän on syytä ymmärtää , että jaamme tuolla alueella vastuun kansainvälisen yhteisön kanssa .
Euroopan unioni kantaa tietyn osan tuosta vastuusta , mutta emme voi ottaa tehtäväksemme kehittää nopeasti sellaisia rakenteita , jotka eivät ennen Kosovoon kohdistuneita sotatoimia olleet sen parempia , kuten arvoisa jäsen itsekin aiheellisesti totesi .
En myöskään usko , arvoisa jäsen , että Kosovossa toteutetut sotatoimet olisivat tuhonneet kansanterveyden rakenteita siinä määrin , että nykyinen tilanne voitaisiin katsoa niiden suoranaiseksi seuraukseksi .
Se , mitä tuolla alueella tällä hetkellä tapahtuu , johtuu ennen kaikkea alueelta siirtymään joutuneiden järkyttävästä tilanteesta , se johtuu monenlaisista taloudellisista tekijöistä ja se johtuu myös siitä , että Kosovon hallinnollisten rakenteiden sortuminen on tuonut mukanaan keskeisiä kansanterveydellisiä tarpeita , joihin ei kyetä riittävästi vastaamaan .
Juuri tämä on se perusongelma , joka on koko nykyisen tilanteen taustalla .
Ensimmäiseksi onkin siis ratkaistava poliittinen ongelma Yhdistyneiden Kansakuntien päätöslauselman mukaisesti , sillä ennen sitä ei myöskään voida ratkaista lasten terveydentilaa koskevaa ongelmaa eikä muitakaan tuon alueen kehittämiseen liittyviä ongelmia .
Haluaisin vielä laajentaa tätä keskustelua Mitrovican tilanteeseen .
Siellä kansainvälinen yhteisö on myös Euroopan avustuksella jälleenrakentanut sairaalan , mutta se sijaitsee kaupungin pohjoisosassa , joten Kosovon albaanien pääsy sairaalaan on erityisen vaikeaa .
Tämä tarkoittaa , että Kosovon albaanit jäävät kokonaan ilman lääkinnällistä avustusta .
Tätä tapahtuu myös muualla maassa , joten Kosovon albaanien ja serbien välillä on jännitteitä , ja kukaan ei luota enää kehenkään , eivätkä albaanit halua joutua serbien hoitamiksi ja päinvastoin .
Ymmärrän itse asiassa , että sanotte oikeutetusti , että Euroopan unionin täytyy toimia laajemmin kansainvälisessä yhteistyössä , mutta mitä aiotte painottaa ?
Mitä aioitte tehdä pitääksenne huolen siitä , että myös Kosovon albaaneja voidaan hoitaa sairaalassa ja muun muassa Mitrovican sairaalassa ? .
( PT ) Arvoisa jäsen Mitrovican kysymys on laajalti tiedossa .
Kyse on aivan erityisestä tilanteesta , sillä etnisten ryhmien välillä on tuolla alueella todellakin huomattavaa jännitystä , jollaista ei kaikeksi onneksi ole esiintynyt yhtä suuressa määrin missään muualla Kosovossa .
Ymmärrän täysin arvoisan jäsenen huolen .
Haluan kuitenkin tuoda esiin , että Bernard Kouchner on ottanut omassa toiminnassaan huomioon ne näkökohdat , joihin Yhdistyneiden Kansakuntien päätöslauselma perustuu , ja pyrkinyt siten luomaan edellytykset monikansallisille rakenteille , jotka palvelevat eri yhteisöjen tarpeita myös kaikilla hallinnon tasoilla .
Mielestäni vastuukysymysten osalta ei ole syytä tehdä hätiköityjä johtopäätöksiä , sillä vastuussa ovat monet eri tahot .
Mitrovican tämänhetkinen tilanne on valitettava ; kyse on erityisen jännittyneestä tilanteesta , ja nähdäkseni niitä toimia , joihin vastikään on ryhdytty turvallisempien olojen luomiseksi tuolle alueelle , on pidettävä myönteisinä .
Tahdon kuitenkin todeta , että poliisivoimien osalta meillä ei valitettavasti ole riittävästi voimavaroja - jotka ovat riippuvaisia jäsenvaltioiden osallistumisesta - kyetäksemme takaamaan sen , minkä asetimme tavoitteeksemme sotatoimien päätyttyä eli rakentamaan sellaiset etnisten ryhmien väliset yhteistoimintamekanismit , jotka takaavat riittävän turvalliset olot kaikille väestönosille erityisesti sairaalaan pääsyn osalta .
Kysymys nro 3 ( H-0027 / 00 ) : Aihe : Naton haastaminen sotarikostuomioistuimeen Ihmisoikeusjärjestöt , kuten Yhdysvaltojen Human Rights Watch , ovat keränneet merkittäviä todisteita Natoa vastaan rikoksista , jotka liittyvät Kosovon ja Serbian pommituksiin , aikeenaan nostaa kanne Haagin sotarikostuomioistuimessa .
Näiden todisteiden perusteella , joista osa on jo toimitettu korkeimpaan oikeuteen , Natoa syytetään kansainvälisten ihmisoikeuksien vakavista rikkomuksista ja harkituista murhista .
Tulisiko tällaiset syytteet neuvoston mielestä saattaa sotarikostuomioistuimen ratkaistavaksi , jotta ne käsiteltäisiin yksityiskohtaisessa oikeudellisessa tutkinnassa ?
Siinä tapauksessa , että Natoa vastaan esitetyt syytteet käsitellään oikeudessa , mikä on neuvoston suhtautuminen pääsihteeriin / yhteisen ulko- ja turvallisuuspolitiikan korkeaan edustajaan , joka kyseisenä ajankohtana toimi Naton pääsihteerinä ?
Onko olemassa menettelyä , jonka mukaan hänet voidaan pidättää virantoimituksesta siihen saakka , kunnes syytteiden käsittely oikeudessa on saatu päätökseen ?
Arvoisa puhemies , jäsen Alexandros Alavanosin esittämä kysymys antaa aihetta yleisluonteiseen pohdintaan .
Neuvosto on jo useaan otteeseen ilmaissut vakaumuksensa , jonka mukaan tuossa tilanteessa oli ehdottomasti tehtävä loppu käynnissä olevasta kiihkomielisestä ja vastuuttomasta toiminnasta , joka lisäksi oli kiistatta Yhdistyneiden Kansakuntien turvallisuusneuvoton päätöslauselmien vastaista , ja sen tähden oli sekä oikeutettua että välttämätöntä turvautua NATOn toteuttamiin ankariin toimiin .
Ymmärrän , että NATOn toimista ja niiden oikeutuksesta voidaan olla eri mieltä .
Minunkin maassani eri parlamenttiryhmillä oli erilaisia näkemyksiä tästä asiasta .
Tilanne kuitenkin oli se mikä oli .
Neuvoston kanta tähän asiaan on joka tapauksessa erittäin selkeä , sillä neuvoston näkemyksen mukaan Atlantin liiton ilmasotakampanjan tarkoituksena oli lopettaa humanitaarinen hätätilanne , jonka Belgradin hallitus oli Kosovossa aiheuttanut .
Tuo tavoite ilmeni täysin yksiselitteisesti yleisten asiain neuvoston kannasta , joka hyväksyttiin 8. huhtikuuta Luxemburgissa .
On myös syytä tuoda esiin , että NATOn toimiin ei suinkaan turvauduttu kepein perustein , vaan ne pantiin täytäntöön vasta viimeisenä keinona sen jälkeen , kun oli käynyt ilmeiseksi , että neuvotteluratkaisua ei enää ollut löydettävissä ja että Belgradin viranomaiset keskittivät parhaillaan voimiaan karkottaakseen Kosovon albaanit maasta .
Arvoisa jäsen on varmastikin selvillä siitä , että käydessään äskettäin NATOn pääesikunnassa yleinen syyttäjä Del Ponte korosti , että Kansainvälinen tuomioistuin on velvollinen tutkimaan kaikki sille esitetyt syytteet , mukaan lukien ne , jotka kanadalaiset pasifistiryhmät ovat esittäneet NATOa vastaan .
Minulla on kuitenkin täällä mukanani yleisen syyttäjän antama lausunto , jossa todetaan , että Kansainvälisessä rikostuomioistuimessa ei ole tällä hetkellä meneillään minkäänlaista NATOon kohdistuvaa tutkintaa entiseen Jugoslaviaan liittyvien kysymysten osalta ja ettei NATOn toimista Kosovon konfliktissa ole edes aloitettu muodollista tutkintaa .
Yleinen syyttäjä on rekisteröinyt kaikki yksityishenkilöiltä ja ryhmiltä tulleet viestit , joissa pyydetään tutkintaa NATOn toimista Kosovon konfliktin aikana .
Syyttäjä luonnollisestikin perehtyy kaikkiin asiaa koskeviin syytekirjelmiin ja ilmoittaa aikanaan , antavatko ne aihetta toimiin vai eivät .
Toistaiseksi syyttäjä on nähnyt hyväksi olla ryhtymättä rikosoikeudelliseen tutkintaan NATOa vastaan esitettyjen syytteiden osalta .
Kiitän neuvoston puheenjohtajaa , mutta en ole hänen kanssaan samaa mieltä siitä , että NATOn väliintulon tavoitteena oli pysäyttää inhimillinen katastrofi , koska Kosovossa on tälläkin hetkellä inhimillinen katastrofi , Miloeviæin helvetin tilalle on tullut UCK : n ja NATOn joukkojen helvetti .
Varmaan myös arvoisa neuvoston puheenjohtaja on huomannut , että lähes puolet tänään käsitellyistä kysymyksistä koskevat Kosovoa .
Ja myös arvoisa neuvoston puheenjohtaja myönsi , että kanadalaisten ja muiden rauhanjärjestöjen kanteen jälkeen kysymys NATOn toiminnan käsittelystä sotarikostuomioistuimessa on avoin .
Arvoisa neuvoston puheenjohtaja ei vastannut kysymykseeni , joka kuuluu : eikö Solana pitäisi pidättää virantoimituksesta ainakin siihen asti , että hän vapautuu syytöksistä siinä tapauksessa , että käynnistyy rikosoikeudellinen prosessi , jonka päävastaaja tai yksi päävastaajista ja todennäköisistä syyllisistä on Euroopan unionin yhteisen ulko- ja turvallisuuspolitiikan korkea edustaja Solana , ainakin siinä tapauksessa , että tuomioistuimen yleinen syyttäjä suhtautuu myönteisesti tämän prosessin käynnistämiseen ?
Arvoisa jäsen , mikäli senkaltainen toimenpide yritetään kohdistaa NATOon ja nimenomaan Javier Solanaan , meidän on pidettävä mielessä , että Javier Solana hoiti tuolloin yhtä tehtävää ja nykyään hän hoitaa toista tehtävää .
Hänen nykyisellä työllään ei ole mitään tekemistä niiden tehtävien kanssa , joita hän hoiti toimiessaan NATOn pääsihteerinä .
Niin kauan kuin yhdelläkään kansainvälisellä oikeusviranomaisella ei ole minkäänlaisia näyttöä , jonka perusteella Javier Solanan toiminnan voitaisiin katsoa täyttävän rikoksen tuntomerkit , mitä ei todellakaan ole tapahtunut , on täysin selvää , että Euroopan unioni ei ota tähän kysymykseen millään tavoin kantaa .
Arvoisa puhemies , luulen , että jäsen Alavanos sekoitti NATOn ja Miloeviæin .
Miloeviæ kuuluu sotarikostuomioistuimeen ja NATOlle meidän pitäisi myöntää Saharov-palkinto !
Minulla on kuitenkin aivan toinen kysymys neuvostolle .
Miltä näyttää Kosovon hallinnon ja tuomioistuinten ja ennen kaikkea poliisin perustaminen ?
Viittasitte aiemmin siihen , että siellä uhkaa katastrofi ja että mitään ei tehdä .
Sinne on suunniteltava nopeita toimia !
Haluaisin aivan ensimmäiseksi todeta yhtyväni arvoisan jäsenen näkemykseen siitä , kenelle henkilökohtainen vastuu tästä tilanteesta ensisijaisesti kuuluu .
Mitä tulee Kosovon oikeushallintoon , meillä on ollut useitakin kertoja tilaisuus kuulla Bernard Kouchnerin kuvaus niistä valtavista vaikeuksista , joita hän on joutunut kokemaan yrittäessään luoda hallinnollista koneistoa sekä oikeudellisia rakenteita .
Tiedetään , että Bernard Kouchner on kohdannut erityisesti rahoitusvaikeuksia ponnisteluissaan hallinnollisen koneiston rakentamiseksi , ja tiedetään myös , että on osoittautunut erityisen vaikeaksi värvätä riittävästi poliisivoimia yleisen turvallisuuden takaamiseksi jokapäiväisessä elämässä .
Vastuu tilanteesta kuuluu myös Euroopan unionille , ja tahdonkin tuoda esiin , että viime maanantaina kokoontuneessa yleisten asiain neuvostossa tätä kysymystä korostettiin voimakkaasti Kosovon tilannetta käsiteltäessä .
Asiasta on jo annettu useita julkilausumia , ja useisiin jäsenvaltioihin on myös kohdistettu painostusta , jotta ne täyttäisivät lupauksensa poliisivoimien lähettämisestä paikalle .
Muutamat jäsenvaltiot ovat kuitenkin vedonneet siihen , että ne ovat jo lähettäneet alueelle sotilasvoimia ja että niillä ei ole mahdollisuuksia värvätä riittävän nopeasti lupaamiaan poliisivoimia .
Olemme kuitenkin täysin selvillä siitä , että nykyinen tilanne vaikeuttaa ratkaisevasti herra Kouchnerin työtä Kosovon hallinnon saattamiseksi kuntoon ja toimintakykyiseksi erityisesti oikeushallinnon ja poliisitoimen osalta .
Näin ollen se vaikuttaa myös erittäin vahingollisesti mahdollisuuksiin säännellä etnisten ryhmien välisiä yhteyksiä .
Me kaikki olemmekin tietoisia siitä , että ellei pian ryhdytä toimiin , muutama tunti sitten syntynyt tilanne saattaa toistua , ja samankaltaiset tapahtumat saattavat levitä myös muualle Kosovoon .
Tämä kysymys koskee luonnollisestikin ennen kaikkea NATOa , mutta Euroopan unionilla ei ole mitään vaikeuksia vastata siihen myös omasta puolestaan , sillä meillä on täysin sama näkemys näistä kysymyksistä kuin NATOlla .
Toivoisin , että neuvoston kanta kävisi nyt selväksi , jotta tästä asiasta ei syntyisi väärinymmärryksiä .
Varmaankin tiedätte , arvoisa jäsen , että kohteiden valitseminen sotatoimien yhteydessä on vaikeaa varsinkin ilmasta käsin , ja varmaankin myös tiedätte , että on olemassa kohteita , jotka tosin eivät ole varsinaisesti sotilaskohteita , mutta kuitenkin sellaisia infrastruktuureihin liittyviä kohteita , joiden tarkoituksena on estää sotilaskoneiston toiminta .
On selvää , että liikumme tässä yhteydessä eräänlaisella harmaalla vyöhykkeellä , ja varmaankin teidän mielestänne sillat sekä maantie- ja rautatieinfrastruktuurit ovat siviilikohteita , kun taas monet muut pitävät niitä sotilaskohteina , koska ne tarjoavat tukea sotilasinfrastruktuureille ja siten mahdollistavat juuri sellaiset vihamieliset toimet , joita Miloeviæin joukot tuolloin toteuttivat Kosovossa .
Olemme siis eri mieltä juuri tiettyjen kohteiden määrittelystä .
Kaikki olivat Kosovossa toteutettujen sotilaallisten toimien aikana kuitenkin yhtä mieltä siitä , että NATOn ilmasotatoimet kohdistuivat valitettavasti myös joihinkin siviilialan kohteisiin , erityisesti tiettyihin infrastruktuureihin , jotka vaikuttivat suoraan ihmisten elämään .
Tämän me tunnustamme , näin tapahtuu kaikissa sodissa , ja Kosovon sota ei suinkaan ollut tahraton tai esimerkillinen sota , se oli yksinkertaisesti sellainen sota , joka oli mahdollista käydä .
Tilanne on kuitenkin se , että se oli myös välttämätön sota ; sen lisäksi , että se käytiin sillä tavoin kuin se oli mahdollista käydä , se oli myös välttämätön , koska hyökkäykset , joita koko kansainvälinen yhteisö piti täysin kestämättöminä ja tuomittavina , oli tuolloin saatava loppumaan .
Arvoisa jäsen , jälkikäteen voimme tietysti olla tilanteesta mitä mieltä tahansa - on helppoa olla jälkiviisas , jos ei itse ole osallistunut noihin toimiin - , mutta olen sitä mieltä , että jos te otatte huomioon , mitä Bosniassa ja Hertsegovinassa todella tapahtui ilman minkäänlaisia rangaistusseuraamuksia , ja jos te otatte huomioon tilanteen pitkittymisen , joka johtui juuri rangaistusten puutteesta , voitte kenties nähdä NATOn sotilaalliset toimet Kosovossa hiukan vähemmän kauhistuttavina .
Kysymys nro 4 ( H-0028 / 00 ) : Aihe : Turkin Armenialle asettama taloussaarto Euroopan unioni pyrkii aktiivisesti edistämään sosiaalisia , taloudellisia ja poliittisia suhteita Armenian kanssa 12. lokakuuta 1999 allekirjoitetun kumppanuus- ja yhteistyösopimuksen avulla .
Mihin toimiin neuvosto aikoo ryhtyä taivuttaakseen Turkin hallituksen lopettamaan Armenian taloussaarron ?
Olisiko Turkin hallituksen jo aika lopettaa Armenian taloussaarto ?
Arvoisa puhemies , on ilmeistä , että arvoisan jäsenen esittämä kysymys liittyy alueelliseen konfliktiin , ja kysymys näyttäisi ensi kuulemalta edellyttävän , että Armenian ja Turkin välillä on olemassa pelkästään kahdenvälinen suhde .
On kuitenkin selvää , että kysymys liittyy tosiasiassa Vuoristo-Karabahin tilanteeseen sekä Armenian ja Azerbaid & # x017E ; anin väliseen konfliktiin , joka Armenian ja Turkin välisten erinomaisten suhteiden johdosta luonnollisestikin heijastuu myös muualle .
Meidän kannaltamme keskeisimmän kysymyksen eli Armenian ja Euroopan unionin välisen suhteen osalta tahdon kuitenkin huomauttaa , että kumppanuus- ja yhteistyösopimus , joka tuli voimaan heinäkuussa 1999 , sekä viime lokakuussa pidetty ensimmäinen kokous osoittavat , että suhteilla Armeniaan on erittäin suuri merkitys Euroopan unionille .
Yhtenä tavoitteenamme on laajentaa taloudellisia suhteita erityisesti kaupan ja sijoitustoiminnan alalla sekä jatkaa Armenian kanssa käytävää kahdenvälistä poliittista vuoropuhelua , jota pidämme tärkeänä tuon maan merkittävän alueellisen roolin takia .
Kuten totesin , Vuoristo-Karabahia koskeva keskeinen kysymys on edelleen ratkaisematta , mikä vaikuttaa vahingollisesti eteläisen Kaukasuksen vakauteen .
Nähdäksemme nyt on ennen kaikkea pyrittävä kaikin tavoin vahvistamaan ponnisteluja ratkaisun löytämiseksi tuohon konfliktiin .
Euroopan unioni on ryhtynyt toimiin helpottaakseen prosessia , ja luonnollisestikin olemme myös tietoisia siitä , että Turkin on omaksuttava rakentava ja aktiivinen rooli tässä kysymyksessä .
Kuten tiedetään , Turkki hyväksyttiin Euroopan unionin hakijavaltioksi joulukuussa 1999 .
Nyt syntynyt uusi tilanne antaa aihetta vahvistaa Turkin kanssa käytävää poliittista vuoropuhelua .
Kävin Ankarassa Euroopan unionin puheenjohtajavaltion puolesta välittömästi sen jälkeen , kun tuo päätös oli tehty , ja Turkin viranomaisille välittämästämme poliittisesta viestistä kävi tuolloin selvästi ilmi , että meistä on tarpeellista tiivistää poliittista vuoropuhelua Turkin kanssa ja että Turkin rooli alueellisella tasolla on meille erityisen tärkeä ennen kaikkea Keski-Aasian ja Kaukasuksen osalta .
Haluamme luoda Turkkiin nykyistä paremmat suhteet , sillä tuon maan merkitys etenkin alueelliselta ja geostrategiselta kannalta on varsin huomattava , ja pyrimme niin ollen myös myötävaikuttamaan siihen , että kantamme vähitellen lähentyvät kansainvälisten kysymysten osalta .
Toivomme hartaasti , että ryhtyessämme käymään Turkin kanssa vuoropuhelua osana koko sitä prosessia , joka mahdollisesti johtaa neuvottelujen käynnistymiseen , Turkki voi yhtyä Euroopan unionin julkilausumiin yhteistä ulko- ja turvallisuuspolitiikkaa koskevissa asioissa .
Mitä tulee tähän nimenomaiseen kysymykseen , pidän selvänä , että Turkki ei voi sivuuttaa meidän näkemystämme , jonka mukaan Vuoristo-Karabahin ongelmaan on löydettävä järkeviä ratkaisumalleja , joissa otetaan asianmukaisesti huomioon sekä Armenian että Azerbaid & # x017E ; anin kantaan sisältyvät oikeutetut näkökohdat .
Arvoisa puhemies , haluaisin kiittää puheenjohtajavaltion edustajaa hänen vastauksestaan .
Olen kuitenkin hieman surullinen siitä , että asiaa tarkastellaan tosin ensin kahdenvälisesti , mutta lopulta siitä syntyy kuitenkin suuri kolmiodraama .
Annamme kumppanuusvälineitä ja meillä on kumppanuussopimuksia Armenian auttamiseksi , ja siitä huolimatta avusta ei ole apua , koska Turkki toteuttaa taloussaarron , niin että monet asiat Armeniassa eivät ylipäänsä voi edistyä .
Turkin kanssa neuvotellaan mahdollisen liittymisen vuoksi , ja on kaikesta huolimatta meidän kaikkien etu , että jokainen valtio , joka haluaa jäseneksi , on ystävällisissä väleissä rajanaapuriensa kanssa .
Ettekö voi vaikuttaa Turkkiin voimakkaammin , jotta rauhanomainen kehitys mahdollistuisi , jotta armenialaisillakin olisi mahdollisuus kehitykseen , joka on välttämätöntä yhteistyön jatkumiselle ?
Arvoisa jäsen on oikeassa todetessaan , että meidän on nyt kyettävä hyödyntämään suhteitamme Turkkiin juuri myötävaikuttaaksemme siihen , että tuo maa omaksuu rakentavan roolin tässä tilanteessa ja tulee osaksi ratkaisua sen sijaan , että se on nyt osa ongelmaa .
Mielestämme juuri se seikka , että Euroopan unionin ja Turkin väliset suhteet ovat nyt edenneet uuteen vaiheeseen , jossa Turkin on tehtävä selkoa suhtautumisestaan Euroopan unionin kantoihin yhteisen ulko- ja turvallisuuspolitiikan osalta , antaa meille aihetta - ja tätä on turha salailla - testata Turkin tahto niissä kysymyksissä , jotka liittyvät Euroopan unionin ulkosuhteiden painopistealueisiin .
Luonnollisestikin suhteet Armeniaan ovat yksi osa ulkosuhteita , kuten viime vuonna solmittu sopimus osoitti .
Olemme sitä mieltä , että jos Turkki tahtoo tulevaisuudessa jakaa Euroopan unionin perusarvot ja myös Euroopan unionin ulkosuhteet yleisellä tasolla , sen on - riippumatta niistä kahdenvälisistä erityissuhteista , joita sillä voi olla mihin tahansa kolmanteen maahan - toimittava yleisesti ottaen niiden perusperiaatteiden mukaan , joita Euroopan unioni noudattaa ulkosuhteissaan .
Olemme myös vakuuttuneita siitä , että tämä kysymys tulee olemaan lähitulevaisuudessa etusijalla Euroopan unionin ja Turkin kahdenvälisissä suhteissa .
Koska on kyse samankaltaisista asioista , kysymyksiin 5 ja 6 vastataan yhteisesti .
Kysymys nro 5 ( H-0031 / 00 ) : Aihe : Kosovon tilanteen kärjistyminen Kosovon serbien ja albaaneja lukuun ottamatta muiden kansallisuuksien kansanmurha jatkuu ja voimistuu .
Jopa Bernard Kouchner totesi vastikään , että alueen poliittinen tilanne ja turvallisuus eivät ole lainkaan tyydyttäviä .
On myös esitetty syytöksiä siitä , että YK : n päätöslauselmaa 1244 ei ole pantu täytäntöön , koska toisaalta rikotaan kaikille Kosovon asukkaille myönnettäviä turvallisuustakuita koskevia säännöksiä ja toisaalta rohkaistaan ääriainesten ja separatististen liikkeiden toimintaa , mikä on huipentunut Kosovon vapautusarmeijan entisen johtajan Hashim Thacin nimittämiseen Kosovon " väliaikaiseksi pääministeriksi " ja vapautusarmeijan julistamiseen " Kosovon suojelujoukoiksi " .
Mitä neuvosto aikoo tehdä edellä mainittujen seikkojen johdosta varmistaakseen , että YK : n tekemät päätökset , ja erityisesti päätöslauselma 1244 , pannaan täytäntöön ja että Kosovon maakunnan irtautuminen Serbiasta vältetään ?
Kysymys nro 6 ( H-0122 / 00 ) : Aihe : Serbeihin kohdistuva etninen puhdistus Kosovossa Jugoslaviaan suuntautuneiden Naton ja EU : n pommitusten , joita perusteltiin Kosovon albaaneihin kohdistuneella Serbian harjoittamalla etnisellä puhdistuksella , ja 12. kesäkuuta 1999 tapahtuneen KFOR-joukkojen saapumisen jälkeen Kosovosta on häädetty 200 000 siellä asunutta serbiä ja 768 serbiä on murhattu .
Tämä merkitsee suhteellisesti suurempaa serbeihin kuin albaaneihin kohdistuvaa etnistä puhdistusta .
Kosovon albaanien mafiosot murhasivat äskettäin kaksi serbiä , eikä heitä ole rangaistu siitä .
Minkä päätöksen neuvosto aikoo tehdä lopettaakseen kerta kaikkiaan tämän etnisen puhdistuksen ja taatakseen kaikkien kosovolaisten ihmisoikeuksien kunnioittamisen rodusta tai uskonnosta riippumatta ?
Arvoisa puhemies , kuten jo aiemmassa vastauksessa totesin , Kosovon tilanne on erityisen huolestuttava , ja viime maanantaina kokoontunut yleisten asiain neuvosto on siitä täysin tietoinen .
Neuvosto korosti tukevansa UNEMIC : n ja pääsihteerin edustaja Bernard Kouchnerin ponnisteluja erityisesti väliaikaisen hallinnon luomiseksi Kosovoon ja pitävänsä tärkeänä , että siihen osallistuvat kaikki voimat , erityisesti siis myös ne , jotka ovat tähän asti kieltäytyneet tulemasta mukaan väliaikaiseen hallintoon .
Unionin yhteisen ulko- ja turvallisuuspolitiikan korkea edustaja Javier Solana esitti yleisten asiain neuvostolle tilannekatsauksen , ja häneltä odotetaan myös ehdotuksia erityisesti sisäisistä sopeutustoimista , joiden tarkoituksena on edistää nykyistä suurempaa joustavuutta etnisten ryhmien välillä sekä - kuten myös totesin aiemmassa vastauksessa - luoda uutta poliisihallintoa koskevia infrastruktuureja ja mekanismeja , joiden avulla voidaan estää Kosovon tilanteen paheneminen yhä jyrkempien asenteiden , huumekaupan ja rikollisuuden osalta .
Alueella olevat joukot eivät nimittäin ole kyenneet ratkaisemaan näitä ongelmia .
Sen vuoksi , arvoisa jäsen , on selvää , että ministerineuvosto on erittäin huolissaan Kosovon nykyisestä tilanteesta , ja erityisen huolissaan se on Serbian väestön ja Kosovon muiden etnisten ja uskonnollisten vähemmistöjen siirtymisestä pois alueelta ( ja näitä vähemmistöjä ei aina oteta riittävässä määrin huomioon puhuttaessa syrjinnästä , jota Kosovossa harjoitetaan ) .
Ministerineuvosto haluaa myös ilmaista huolestuneisuutensa ja tyrmistyksensä etnisten ryhmien välillä yhä esiintyvän väkivallan johdosta .
Kuten aiemmassa vastauksessa jo totesin , Mitrovicassa vastikään puhjenneet uudet vihamielisyydet ovat vain yksi esimerkki siitä , miten vaikeaa on voittaa vuosien aikana kasautunut epäluottamus .
On selvää , että kyse on yhdestä vaiheesta pitkällisessä , kauas menneisyyteen ulottuvassa kehityksessä , ja nähdäkseni meidän olisikin kaiken aikaa osattava nähdä tuo tilanne juuri historian valossa .
Euroopan unionin ministerineuvosto on useita kertoja tuonut esiin pyrkivänsä määritietoisesti siihen , että Kosovosta tehdään Yhdistyneiden Kansakuntien turvallisuusneuvoston päätöslauselman 12 / 44 mukaisesti demokraattinen ja monikansallinen alue .
Ja erityisen tärkeää on , että kaikki pakolaiset voivat palata koteihinsa esteittä ja turvallisesti .
Kaikki tämä , arvoisa jäsen , vaikuttaa edelleenkin erittäin keskeisesti tätä aluetta koskevaan suhtautumistapaamme , ja soisin tämän asian tulevan selväksi huolimatta siitä , että päätöslauselma 12 / 44 kenties herättää joissakuissa epäilyksiä .
Mitä tulee tuon päätöslauselman vastaisiin toimiin , tahdon tuoda esiin , että neuvosto tuomitsee kaikki väkivallanteot , vainon ja suvaitsemattomuuden , syyllistyivätpä niihin ketkä tahansa .
Jotta nykyinen tilanne voitaisiin kohdata paremmin , neuvosto on voimakkaasti tukenut Yhdistyneiden Kansakuntien joukkoja Kosovossa .
UNMIK on antanut taloudellista apua tähän tarkoitukseen ja ottanut vastuun niin kutsutusta " UNMIK : n neljännestä pilarista " , johon sisältyy jälleenrakentaminen sekä talouden saattaminen kuntoon .
Arvioitaessa UNMIK : n tähänastisia saavutuksia on otettava huomioon se äärimmäisen vakava tilanne , jossa tuo elin joutuu toimimaan , eli lukuisat pakolaiset ja hätäsiirtolaiset , jotka on jouduttu sijoittamaan uudelleen , infrastruktuurien laajamittainen tuhoutuminen , edelleen käynnissä oleva radikalisoituminen kaikkien Kosovon väestönosien keskuudessa , talouden luhistuminen , täydellinen tulojen puuttuminen sisäisellä tasolla sekä paikallisen ja alueellisen hallinnon sekä oikeuslaitoksen ja poliisihallinnon sortuminen sodan sekä vuosikymmeniä jatkuneiden laiminlyöntien seurauksena Belgradin riistettyä Kosovolta autonomian .
Tämä tekijä on erittäin tärkeä , ja kaikkien onkin hyvä pitää mielessä , että juuri sen jälkeen kun Kosovolta riistettiin se asema , joka sillä oli ollut Jugoslavian tasavallassa , maaperä alkoi muodostua otolliseksi kasvavalle etniselle jännitykselle , joka on nykyisen tilanteen taustalla .
Tätä kysymystä ei pidä unohtaa , jotta ei myöskään unohtuisi , ketkä kantavat historiallisen vastuun nykyisestä tilanteesta .
Jos nämä seikat otetaan huomioon , voidaan mielestäni katsoa , että UNMIK on yhdessä muiden alueella toimivien järjestöjen kanssa saavuttanut tietynasteista edistystä pyrkiessään toteuttamaan päätöslauselmaan 12 / 44 sisältyviä tavoitteita , vaikka tilanne ei toistaiseksi olekaan millään tavoin tyydyttävä .
Neuvosto kannattaa myös YK : n erityisedustaja Bernard Kouchnerin päätöstä perustaa - kuten aiemmin mainitsin - yhteinen väliaikainen hallinnollinen neuvosto , jossa ovat mukana Kosovon kaikki etniset ryhmät .
Euroopan unioni on äskettäin vedonnut Kosovon serbeihin , jotta he harkitsisivat uudelleen uuteen hallintoon kohdistamaansa boikottia , ja kehottanut heitä myötävaikuttamaan monikansallisen vyöhykkeen perustamiseen ja siten varmistamaan oman paikkansa uusissa hallinnollisissa rakenteissa .
Koska Euroopan unionin tavoitteena on tukea monikansallisen väkivallan vastaista taistelua ja luoda alueelle turvallinen ilmapiiri , jotta muut kuin albanialaista alkuperää olevat kosovolaiset eivät siirtyisi pois alueelta , Euroopan unioni tukee myös UNMIK : n ponnistuksia siviilipoliisihallinnon perustamiseksi Kosovoon .
Vaikka näitä ponnistuksia on jo tuettu tuntuvasti , on todettava , että Euroopan unionin jäsenvaltiot eivät ole toistaiseksi kyenneet värväämään riittävästi poliiseja , mikä on vakavasti vaikeuttanut yleisen turvallisuuden takaamiseen tarkoitetun infrastruktuurin toimintaa .
Kuten jo totesin , jäsenvaltiot ponnistelevat parhaillaan 24. tammikuuta kokoontuneen yleisten asiain neuvoston päätelmien mukaisesti uusien poliisien lähettämiseksi paikalle , ja viimeksi kokoontunut yleisten asiain neuvosto toisti tätä kysymystä koskevan kantansa .
Poliisivoimien vahvistaminen on erittäin tärkeää nykyisessä tilanteessa , jossa järjestäytynyt rikollisuus kasvaa kaiken aikaa , ja komission tarkoituksena on sisällyttää järjestäytyneen rikollisuuden torjuminen Kosovon avustusohjelmaan vuodelle 2000 sekä pyytää jäsenvaltioita määrittelemään , minkälaista apua ne voivat antaa tällä alalla .
Olemme sitä mieltä , että Kosovon kysymyksen ratkaisu - ja tätäkään lienee turha epäillä - riippuu laajalti kaikkien konfliktiin liittyvien maiden vakaudesta .
Ellei siihen löydetä ratkaisua , on turhaa kuvitella , että Kosovonkaan ongelmia voidaan ratkaista .
Jos Albanian poliittista tilannetta ei onnistuta vakauttamaan - ja äskettäin onkin esitetty ehdotuksia , joiden mukaan komission olisi harkittava mahdollisuutta solmia tulevaisuudessa Albanian kanssa vakaus- ja assosiointisopimus - , ellei myös entisen Jugoslavian tasavallan Makedonian tilannetta onnistuta vakauttamaan ja ellei muillakin Jugoslavian alueilla kyetä soveltamaan eri väestönosat integroivia malleja , ei ole mahdollista löytää itsenäistä ratkaisua Kosovon tilanteelle .
Ainoa mahdollisuus Kosovon tilanteen ratkaisemiseksi onkin tuon alueen ja vakaussopimusten mahdollisuuden näkeminen laajemmassa yhteydessä .
Arvoisa puhemies , pyydän anteeksi , mutta kun kuuntelee neuvoston edustajaa , on pakko ihmetellä , mihin asti tekopyhyys , sietokyky ja yhtäläinen syyllisyys ulottuvat .
Niin kuin kotimaassani sanotaan , hirtetyn talossa ei puhuta köydestä .
Jugoslavia oli rauhallinen maa , vakauttava ja rauhoittava tekijä .
NATOn ja alun perin Saksan väliintulojen myötä kävi niin kuin kävi .
Arvoisa puhemies , syyllinen ei ole Belgradin hallitus vaan NATO ja imperialistien väliintulot .
Mikä on nykytilanne ?
Turvallisuusneuvoston päätöslauselmaa 1244 on rikottu röyhkeästi ja se on osoittautunut ansaksi .
Kosovosta on ajettu pois 350 000 serbiä , romania ja muiden kansallisuuksien paitsi albaanien edustajaa .
900 on murhattu , 800 on siepattu , ja kahdeksan kuukautta sodan jälkeen turvallisuusneuvoston päätöstä rikotaan edelleen röyhkeästi .
Esimerkiksi UCK : ta ei ole riisuttu aseista kolmessa kuukaudessa , niin kuin päätöksessä edellytettiin , vaan päinvastoin YK : n erityisedustaja Kouchenerin Euroopan parlamentille esittämien väitteiden mukaan se on saanut nykyaikaisen aseistuksen ja julistautunut Kosovon suojelujoukoiksi .
Arvoisa puhemies , koska ministeri viittasi Kouchneriin , haluaisin lopuksi sanoa , että Kouchnerin 25 määräystä loukkaavat Jugoslavian itsemääräämisoikeutta ja turvallisuusneuvoston päätöstä .
Hän on luonut erillisen valuutan , oikeuslaitoksen ...
( Puhemies keskeytti puhujan . )
Arvoisa puhemies , meidän on nähtävä asiat niin kuin ne ovat !
Nähdäkseni ette esittänyt ainuttakaan kysymystä , arvoisa jäsen , vaan toitte esiin varmoja käsityksiänne asioista .
Haluan painottaa ensimmäistä niistä parlamentin edessä , nimittäin sitä , että Belgrad ei ole vastuussa Kosovossa syntyneestä tilanteesta .
Tahtoisin tämän nyt tulevan kaikille selväksi , sillä kyse on lausunnosta , jolla on oma merkityksensä ja josta voidaan tehdä se johtopäätös , että Kosovon tilanteen syynä on NATOn imperialistinen toiminta .
Outo tulkinta - tai ehkä ei niinkään outo , jos ottaa huomioon , että sama tulkinta on myös Serbian viranomaisilla - , mutta mielestäni arvoisan jäsenen on hyvä tietää , että muunkinlaisia tulkintoja on .
Ja että kansainvälinen yhteisö ja Euroopan unionin ministerineuvosto tulkitsee tilanteen toisin kuin te .
Jos päätöslauselma 12 / 44 on todellakin pelkkä ansa , arvoisa jäsen , en voi käsittää , miten te sitten voitte olla sitä mieltä , että kaikkia tuon ansan vastaisia toimia on pidettävä tuomittavina .
Päätöslauselma 12 / 44 ei ehkä ole täydellinen , mutta se on sellainen päätöslauselma , joka oli mahdollista tehdä tietyn tilanteen lopettamiseksi .
Tuon päätöslauselman toteuttaminen tulee luultavasti olemaan vaikeaa siitä yksinkertaisesta syystä , että sen toteuttaminen edellyttää vakaita oloja , joiden syntymistä Miloeviæ ja hänen hallintonsa eivät ole vähimmässäkään määrin edistäneet .
Myönnän myös , ja me kaikki myönnämme , että eräiden Kosovon albaanivoimien toiminta Kosovossa ei ole kaikissa tapauksissa ollut kovin toivottavaa tai kovin älykästä .
Ja mielestäni Bernard Kouchner on myös konkreettisesti tuominnut tuon tilanteen ja senkaltaisen toiminnan .
Älkäämme kuvitelko , arvoisa jäsen , että syy on vain yhden osapuolen , älkäämme kuvitelko , että voimme unohtaa menneisyyden pohtiessamme nykyistä tilannetta .
Tämänkaltaiset tilanteet ja aivan erityisesti Balkanin tilanne - te , arvoisa jäsen , tiedätte sen paremmin kuin minä - liittyvät aina historiaan ja historian eri vaiheiden kerrostumiin .
Ei ole olemassa vain " sankareita ja konnia " .
Tämänkaltaiset tilanteet ovat hyvin selkeitä - ainakin minun mielestäni - , ja meidän on kaikkien osattava tehdä niistä tarpeelliset johtopäätökset ja kannettava vastuu siitä , että vaikenimme silloin kun Miloeviæ vielä saattoi rankaisematta tehdä Kosovossa mitä tahtoi , etenkin sen jälkeen kun hän riisti Kosovolta autonomian .
Haluaisin kiittää ministeri Seixas da Costaa hänen antamastaan vastauksesta , mutta myös muistuttaa , että tilastojen mukaan Kosovossa on tällä hetkellä enemmän väkivaltaa kuin NATOn pommituksia edeltävänä aikana .
On huolestuttavaa , että pommitukset ovat pahentaneet tilannetta , ja olisi myönnettävä , että NATO ja Euroopan unioni olivat väärässä ryhtyessään näihin toimiin .
Ministeri Seixas da Costa puhui oikeutetusti olen samaa mieltä Belgradin virheistä , mutta olisi myös muistettava , että Yhdysvaltojen , Saksan , Ranskan , Italian ja Ison-Britannian salainen palvelu on toimittanut aseita ja rahaa mafian kaltaiselle Kosovon vapautusarmeijalle , jotta nämäkin maat lisäisivät omalta osaltaan ongelmia tällä alueella .
Siksi olemme kaikki syyllisiä .
Haluaisin esittää teille täydentävän kysymyksen sen yleismaailmallisen merkityksen vuoksi .
Ettekö olekaan sitä mieltä , että olisi hyödyllistä päästää Serbia kauppasaarrosta , jotta alueen taloudellinen tilanne palautuisi normalisoituisi ja jotta myös Kosovo Serbian osana hyötyisi siitä ?
Haluan huomauttaa , arvoisa jäsen , että minun on hyvin vaikeaa arvioida pelkkien oletusten perusteella , mitä olisi tapahtunut , jos jotain muuta ei olisi tapahtunut .
Sen enempää te kuin minäkään emme voi tietää , millainen Kosovon tilanne olisi tällä hetkellä ja mitä Kosovossa olisi voinut tapahtua , jos NATO ei olisi toteuttanut pommituksiaan .
Ja olisivatko Miloeviæin ja hänen hallituksensa vihamieliset ja jatkuvasti voimistuvat toimet , joiden vaikutukset olivat käymässä entistä ilmeisemmiksi , johtaneet vielä pahempaan tilanteeseen kuin se , jota Kosovossa tällä hetkellä eletään ...
Mitä tulee pakotteiden purkamiseen , arvoisa jäsen , nähdäksemme Euroopan unioni on pyrkinyt arvioimaan Jugoslavian tilannetta vaiheittain .
Toteutamme parhaillaan hyvin ponnekasta demokratisointiohjelmaa tukemalla Jugoslavian demokraattisten voimien hallitsemia kuntia , ja viime maanantaina kokoontunut yleisten asiain neuvosto suhtautui myönteisesti Serbian demokraattisten voimien meille esittämään pyyntöön poistaa lentokielto , joka koskee sekä kansainvälisiä lentoyhtiöitä että Jugoslavian omaa lentoyhtiötä .
Nämä kaikki ovat osoituksia Euroopan unionin hyvästä tahdosta Serbian tilanteen osalta .
Meidän on otettava huomioon , että jos tyydymme pelkästään myöntämään vastikkeettomia helpotuksia Serbian viranomaisille , joiden toiminta erityisesti ihmisoikeuksien ja Serbian sisäisen poliittisen järjestelmän tasolla on edelleenkin erittäin valitettavaa - ja toivon teidän voivan yhtyä minun näkemykseeni tuon maan demokraattisesta tilanteesta - , meidän on mahdotonta saavuttaa tuloksia .
Tulemme kyllä antamaan tarpeellisia signaaleja Serbialle myöntämällä helpotuksia ja purkamalla pakotteita , kunhan Serbia osoittaa toimivansa sekä kansainvälisellä tasolla ja suhteissaan naapurivaltioihin että omalla alueellaan tavalla , joka on sopusoinnussa niiden keskeisten periaatteiden kanssa , jotka ovat meidän mielestämme keskeisiä kansainvälisen yhteisön ja " oikeamielisten valtioiden " toiminnalle kansainvälisellä tasolla .
Arvoisa puhemies , en ole Miloeviæin enkä hänen hallituksensa ystävä .
Siitä huolimatta epäilen vahvasti Jugoslaviaan Kosovon vuoksi kohdistettujen NATOn toimien laillisuutta , koska niiltä puuttui YK : n turvallisuusneuvoston lupa ja koska ne olisi voitu välttää , jos Serbian suvereniteetille ei olisi asetettu Rambouillet ' ssa ehtoja , joita ei voitu hyväksyä .
Serbeistä ja romaneista etnisesti puhdistetun Kosovon nykyinen tilanne puhuu puolestaan .
Eikö NATOn olisi ainakin tunnustettava , että se teki virheen pommittaessaan tarkoituksellisesti Belgradin TV-tornia ja surmatessaan yli 20 siviilitoimittajaa , mikä on vakava moraalinen tahra sodankäynnissä ja saattaa johtaa siihen häpeälliseen tilanteeseen , että länsimaisia johtajiamme voidaan syyttää sotarikoksista ?
Arvoisa jäsen , Euroopan unionin hyväksymiin kantoihin ei sisälly valikoivaa tulkintaa ja analyysia siitä , mitä sotilaallisilla kohteilla tarkoitetaan , eikä etenkään niistä toimista , jotka kohdistettiin tiettyjä Miloeviæin poliittista järjestelmää ja propagandaa tukevia infrastruktuureja vastaan .
Sen tähden en voi sanoa teille , olemmeko yhtä mieltä vai emme NATOn toteuttamasta yksittäisestä toimesta .
Tuo toimi oli osa laajempaa suunnitelmaa , josta me olemme yhtä mieltä .
Joitakin toimia voidaan tietenkin arvostella , joitakin toimiaan NATO piti itsekin valitettavina , joitain voidaan kenties perustella taktisilla syillä , koska niiden tarkoituksena oli estää Miloeviæia jatkamasta sisäisen propagandan kampanjaansa .
Joka tapauksessa haluan pidättäytyä arvioimasta neuvoston puolesta NATOn toteuttamaa yksittäistä sotilaallista operaatiota .
Arvoisa neuvoston puheenjohtaja , koska tunnen Balkanin historian , haluaisin muistuttaa teille , että Jugoslavian kansat elivät rauhassa monia vuosikymmeniä .
Vakaus alkoi järkkyä noin kymmenen vuotta sitten , kun Jugoslavia alkoi hajota , missä Euroopan unionilla oli ratkaiseva rooli .
Jugoslavian rikos oli se , että se oli ainoa Balkanin maa , joka ei halunnut tulla jäseneksi NATOon eikä Euroopan unioniin .
Näin ollen sen , mitä ilmahyökkäysten jälkeen jäi pystyyn , tuhoaa nyt muka aseista riisuttu UCK KFOR : n välittömässä läheisyydessä , ja KFOR : n rooli miehitysjoukkona käy yhä selvemmäksi .
Päivittäin tulee ilmi uusia rikoksia , jotka kohdistuvat muihin kuin albaaneihin sekä Kosovon kulttuuriperintöä vastaan ja satoja rikkeitä YK : n päätöslauselmaa 1244 vastaan Mielestäni paras , mitä neuvosto voisi tehdä , olisi lopettaa tämän Jugoslavian osan miehitys ja etsiä ratkaisua , jonka kaikki osapuolet voisivat hyväksyä , kunnioittaen alueen kansallisia erityispiirteitä ja ennen kaikkea kunnioittaen periaatetta olla puuttumatta toisen itsenäisen valtion sisäisiin asioihin .
Kunnioitan arvoisan jäsenen näkemystä ja tietämystä Balkanin alueesta , mutta vilpittömästi sanoen minun on hyvin vaikea käsittää , millä tavoin tuon alueen erityispiirteiden kunnioittaminen voisi tuoda ratkaisun ongelmaan lisääntyneenä poliittisena vakautena , sillä jos tarkastelemme tuon alueen poliittisen vakauden tilannetta , voimme yhtä hyvin sanoa , että nykyinen tilanne johtuu juuri Jugoslavian tuhosta .
Meidän lienee turhaa ryhtyä tässä yhteydessä väittelemään tietyn kansainvälisen kehityksen tulkinnasta .
Tahtoisin kuitenkin sanoa , että vaikka Jugoslavia oli aikanaan mitä oli , tietyt etniset eroavaisuudet oli siellä kyetty sovittamaan yhteen valtion tasolla siitäkin huolimatta , että tuo valtio - ja tämän soisin tulevan kaikille selväksi - oli poliittisesti kaikkea muuta kuin ihanteellinen edustuksellisen demokratian kannalta .
Jugoslavian jako on todennäköisesti historiallinen tosiasia , joka meidän on hyväksyttävä riippumatta niistä virheistä , joita puolin ja toisin on kenties tehty .
Emme mitenkään voi uskoa , että kansainvälisten joukkojen vetäminen pois olisi tässä tilanteessa mikään ratkaisu ; pikemminkin päinvastoin , sellainen ratkaisu johtaisi täydelliseen tuhoon .
Arvoisa puhemies , olin hieman pettynyt neuvoston puheenjohtajan kollegalleni antamaan vastaukseen .
Jos korostamme sitä , että Euroopan on oltava arvojen Eurooppa , on hyvin tärkeää , ettemme ajaudu sille linjalle , että tarkoitus pyhittää keinot .
Jos siviilikohteet olivat pommituskohteena ja niitä tuhottiin , siviilien surmaaminen on laitonta kaikkien arvojen mukaan .
Edes niiden meistä , jotka pitävät Miloeviæin hallintoa hyvin valitettavana , ei pitäisi puolustella niitä .
Tämä ei kuitenkaan ole kysymykseni .
Kysymykseni koskee Serbiassa tällä hetkellä olevia poliittisia vankeja .
Arvelisin , että Serbiassa on tällä hetkellä noin 5 000 kosovolaista poliittista vankia .
Esitän puheenjohtajalle kaksiosaisen kysymyksen .
Onko neuvosto ensinnäkin täysin tietoinen näiden vankien kohtalosta ja huolestunut siitä ?
Toiseksi , mitä se aikoo tehdä vankien hyväksi ?
Arvoisa jäsen , tahtoisin ensin viitata äskeiseen huomautukseenne .
En ole puolustanut siviileihin kohdistuvia hyökkäyksiä .
Sen sijaan selitin eräässä aiemmassa vastauksessani , että on olemassa siviilikohteita , jotka liittyvät sotilaallisten toimien kohteena oleviin infrastruktuureihin , ja te , arvoisa jäsen , tiedätte yhtä hyvin kuin minäkin , että sotilaalliset toimet eivät aina koske pelkästään sotilaskohteita , ne saattavat koskea myös sellaisia siviilikohteita ja infrastruktuureja , jotka osaltaan tukevat sotilaallisten toimien toteuttamista .
On ilmeistä , että keskustellessamme siitä , mikä on ja mikä ei ole oikeutettu kohde , liikumme eräänlaisella harmaalla alueella .
Kuten aiemmin totesin , meidän on turhaa ryhtyä arvioimaan yksittäisiä toimia .
Voimme sen sijaan arvioida NATOn toimintaa kokonaisvaltaisesti ja antaa NATOlle tässä suhteessa myönteisen arvion .
Terveen järjen perusteella voimme varmastikin olla yhtä mieltä NATOn toimista .
Mitä tulee Serbian poliittisiin vankeihin , arvoisa jäsen , todetessani , että Miloeviæ ei nykyisessä tilanteessa toimi sopusoinnussa niiden periaatteiden kanssa , joita jokaisen oikeudenmukaisen yhteiskunnan on kansainvälisellä tasolla noudatettava , tarkoitin luonnollisestikin tapaa , jolla Miloeviæ kohtelee omia kansalaisiaan , mutta ennen kaikkea tarkoitin poliittisten vankien tilannetta ja demokraattisten oikeuksien jatkuvia loukkauksia , jotka ilmenevät esimerkiksi siinä , että oppositiota estetään saamasta ääntään kuuluville tiedotusvälineissä ja että kansalaisjärjestöiltä riistetään kaikki toimintamahdollisuudet erityisesti ihmisoikeuksien puolustamisen alalla .
Kuitenkin nämä seikat ovat vain yksi puoli Miloeviæin toiminnasta , jonka vaikutus jugoslavialaiseen yhteiskuntaan on tuhoisa , ja on selvää , että Euroopan unioni on tilanteesta huolissaan .
Juuri sen tähden Euroopan unioni aikoo pitää pakotteet voimassa , kunnes Jugoslavian toiminta kansainvälisellä tasolla on riittävässä määrin sopusoinnussa niiden arvojen kanssa , joita me näemme velvollisuudeksemme puolustaa .
Kysymys nro 7 ( H-0035 / 00 ) : Aihe : Perusoikeuskirjan laadinta Haluan ilmaista tyytyväisyyteni kansalaisyhteiskunnan puolesta perusoikeuskirjan laatimisen johdosta sekä toiveen siitä , että perusoikeuskirja pystyy vastaamaan 2000-luvun Euroopan tuomiin haasteisiin , ja kysyn neuvostolta seuraavaa : Mikä on sen kanta perusoikeuskirjan sisältöön ?
Onko perusoikeuskirja tarkoitettu EU : n kansalaisille vai kaikkien Euroopan valtioiden kansalaisille , tuleva laajentuminen huomioon ottaen , ja koskeeko se myös maahanmuuttajia ?
Onko perusoikeuskirja osa yhteisön säännöstöä vai onko sillä laajempi ohjelmallinen perusluonne ?
Mitä mekanismeja siinä käytetään sukupuolten välisen tasa-arvon vahvistamiseksi ?
Mitä mieltä neuvosto on perusoikeuskirjan sisällyttämisestä Euroopan unionista tehtyyn sopimukseen ?
Perusoikeuskirja on Euroopan unionin toimielinten tämänhetkisen työskentelyn kaikkein lupaavimpia asioita .
Kuten tiedätte , ajatus perusoikeuskirjasta syntyi Kölnin Eurooppa-neuvostossa .
Kyse on erittäin tärkeästä asiasta , joka voi nähdäksemme muodostaa perustan eräänlaiselle Euroopan unionin eettiselle pilarille ja lujittaa Euroopan unionin sisäistä kehitystä kohti arvoyhteisöä , ja lisäksi se oikeuttaa Euroopan unionin vahvistumisen myös ulkoisella tasolla yhteisten arvojen pohjalta .
Tällä on tietenkin suuri merkitys 15 jäsenvaltion unionissa .
Neljä tai viisi kuukautta sitten emme luultavasti vielä ymmärtäneet sen merkitystä 15 jäsenvaltion unionissa .
Nyt kenties ajattelemme jo toisin , ainakin jotkut meistä .
Perusoikeuskirjalla on suuri merkitys myös laajentuneessa unionissa etenkin tulevien jäsenvaltioiden poliittisten kulttuurien kannalta .
Perusoikeuskirjan sisällön osalta toteaisin , että siitä toistaiseksi vasta keskustellaan , kuten tiedätte .
Työryhmä , jonka tehtävänä on tuon perusoikeuskirjan valmisteleminen ja jonka nimenä on Euroopan unionin perusoikeuskirjan valmistelukunta , on pitänyt tähän mennessä vasta kaksi kokousta .
Ratkaistavana on vielä useita ongelmia .
Ensinnäkin on tiedettävä , onko perusoikeuskirja luonteeltaan selvityksenomainen vai sitova asiakirja .
Toinen ongelma koskee sen asiasisältöä : riippumatta siitä , onko kyseessä sitova teksti vai ei , perusoikeuskirjan sisällön osalta on joka tapauksessa päätettävä , kootaanko siihen pelkästään ne periaatteet , joita unionin jäsenvaltiot puolustavat ja jotka ne ovat kirjanneet omiin perustuslakeihinsa , vai onko kyse kokonaan uudesta tekstistä , joka voisi toimia eräänlaisena yhteisenä mallina unionin sisällä .
Senkin jälkeen on vielä olemassa tietty perusongelma , jonka myös kysyjä otti esille ja jota pidän varsin tärkeänä , mutta joka on toistaiseksi ratkaisematta .
Kyse on siitä , sovelletaanko perusoikeuskirjaa myös unionin alueella asuviin kolmansien maiden kansalaisiin .
Tätäkin kysymystä tullaan lähiaikoina pohtimaan .
Lisäksi tähän asiaan liittyy myös eräs toinen varsin tähdellinen kysymys , joka koskee oikeusjärjestysten keskinäistä suhdetta eli Strasbourgin tuomioistuimen ja Luxemburgin tuomioistuimen oikeusjärjestysten yhteensopivuutta .
Tämä ongelma on ratkaistava jo perusoikeuskirjan määrittelyn yhteydessä .
Arvoisa jäsen , otitte esiin myös kysymyksen sosiaalisista oikeuksista .
Tämän kysymyksen osalta on todellakin välttämätöntä löytää yhteinen lähestymistapa .
Haluaisin todeta valmistelukunnan portugalilaisena jäsenenä , että meidän mielestämme taloudelliset ja sosiaaliset oikeudet ovat keskeinen osa Euroopan unionin yhteistä perintöä , ja nähdäksemme ne on ilman muuta sisällytettävä Euroopan unionin kaikkiin peruskirjoihin ja yleensäkin kaikkiin Euroopan unionin arvoperustaa koskeviin asiakirjoihin .
En tiedä , ovatko kaikki samaa mieltä tästä asiasta .
Mitä tulee viimeiseen kysymykseen , miesten ja naisten välistä tasa-arvoa koskeva ongelma on ajankohtainen myös Euroopan unionissa .
Olen vakuuttunut siitä , että perusoikeuskirjassa käsitellään tätä näkökohtaa erityisen huolellisesti , etenkin kun otamme huomioon , että opimme itsekin paljon tästä asiasta Amsterdamin sopimuksesta käydyn keskustelun yhteydessä .
Samalla Amsterdamin sopimus merkitsee tältä osin myös huomattavaa laadullista edistysaskelta Maastrichtin sopimukseen verrattuna .
Perusoikeuskirjan sisällyttämisestä Euroopan unionin perustamissopimukseen toteaisin lopuksi , että johdan tällä hetkellä työryhmää , jonka tehtävänä on ohjata hallitustenvälisen konferenssin valmisteluryhmää .
Puheenjohtajavaltio Portugalin kannalta on tärkeää taata , että sen jälkeen kun perusoikeuskirjan laatimiseen osallistuvat henkilöt ovat päässeet yksimielisyyteen sen sisällöstä - kuten tiedätte , sitä ei laadita neuvoston tasolla vaan erityisessä valmistelukunnassa , johon kuuluu äänestyksellä valittu puheenjohtaja sekä Euroopan parlamentin , kansallisten parlamenttien , jäsenvaltioiden hallitusten ja Euroopan komission edustajia - ja itse perusoikeuskirja on saatu valmiiksi ( kyse on prosessista , jota me emme valvo , vaan pelkästään seuraamme valmistelukunnan varapuheenjohtajana , joka samalla toimii Euroopan unionin puheenjohtajavaltion edustajana tuossa valmistelukunnassa ) , se sisällytetään Euroopan unionin uuteen perussopimukseen ja siirretään välittömästi hallitustenvälisen konferenssin käsiteltäväksi .
Kiitän neuvoston puheenjohtajaa pohdinnoista ja vakuutteluista työn edistymisestä .
Arvoisa neuvoston puheenjohtaja , kai ymmärrätte , että kysymykselläni oli tietty tarkoitus .
Neuvosto on yksi Euroopan unionin poliittisista elimistä , ja Euroopan kansalaiset , miehet ja naiset , haluavat tietää , mikä on neuvoston näkemys 2000-luvun Euroopan demokratia- ja yhteiskuntamallista .
Haluaisin lisäksi kysyä puheenjohtajavaltio Portugalin edustajalta , oletteko huolehtinut siitä , että lasten , itsenäisten olentojen , oikeudet ovat mukana kehitteillä olevassa kysymyksenasettelussa ja oikeuksissa , jotka tulevat mukaan perusoikeuskirjaan .
Arvoisa jäsen , kuten jo totesin , me emme valvo perusoikeuskirjan laatimisprosessia .
Tuon prosessin valvominen on luonnollisestikin niiden henkilöiden tehtävä , jotka kuuluvat sitä varten perustettuun työryhmään , ja aihe tulee neuvoston käsittelyyn vasta siinä vaiheessa , kun perusoikeuskirjan sisällöstä on päästy yksimielisyyteen .
Mitä tulee lasten oikeuksiin , tahdon kuitenkin todeta , että aihe on tällä hetkellä esillä erityisesti Euroopan neuvoston tasolla , ja sitä käsitellään myös useissa kansainvälisissä asiakirjoissa , jotka me olemme hyväksyneet .
On selvää , että tämän aiheen on oltava mukana perusoikeuskirjassa .
Maani hallitus tulee varmastikin osaltaan korostamaan tätä näkökohtaa perusoikeuskirjaa käsiteltäessä .
Tästä aiheesta on esitetty eräitä muitakin ehdotuksia .
En tiedä , mitkä niistä tullaan aikanaan hyväksymään .
Otaksun kuitenkin , että kyse on aiheesta , josta ei voi olla kovin paljon erimielisyyttä , ja tarkoitus lieneekin lähinnä koota yhteen sarja jo nyt yleisesti hyväksyttyjä ja unionin puolustamia oikeuksia .
Mielestämme on alkeellisimmankin oikeustajun mukaista sisällyttää ne perusoikeuskirjaan .
Muistutan arvoisia jäseniä siitä , että näistä kyselytunneista annettujen ohjeiden mukaisesti kysymysten on oltava ytimekkäitä ja ne on laadittava niin , että niihin voidaan vastata lyhyesti .
Tiedättehän , että parlamentissa on jäsen Méndez de Vigon johtama valtuuskunta sekä perussopimus- , työjärjestys- , ja toimielinasioiden valiokunta , joissa näistä asioista voi keskustella erittäin laajasti .
Siksi pyydän teitä esittämään hyvin lyhyitä kysymyksiä ja antamaan myös lyhyitä vastauksia .
Päinvastaisessa tapauksessa voitaisiin sanoa , että yritämme hoitaa perusoikeuskirjan laatimisprosessia muiden puolesta .
Hyväksyn sen , että neuvoston puheenjohtaja on valmis vastaamaan kaikkiin kysymyksiin , mutta minun on valvottava , että tämä tilaisuus on tosiaan varattu kysymyksille ja vastauksille .
Jäsen Rübigillä on puheenvuoro .
Arvoisa puhemies , 14 jäsenvaltiota on langettanut kahdenväliset pakotteet yhtä jäsenvaltiota kohtaan , koska siellä on muodostettu demokraattisesti valittu hallitus .
Molemmat puolueet ovat jo aiemmin olleet hallituksessa .
Tähän mennessä ei ole rikottu lakia .
Ovatko ennalta ehkäisevät pakotteet sopusoinnussa ihmisoikeussopimusten kanssa ?
Olisiko neuvoston puheenjohtajan veto-oikeus jäsenvaltioiden hallitusten muodostamisen yhteydessä sopusoinnussa perusoikeuskirjan kanssa ?
Onko väkivaltaisiin mielenosoituksiin osallistumiseen kehottaminen sopusoinnussa perusoikeuskirjan kanssa ?
Arvoisa jäsen , en voi antaa teille neuvoston puheenjohtajana minkäänlaista vastausta siitä yksinkertaisesta syystä , että Portugalin pääministeri antoi tuon julkilausuman kahdenvälisellä tasolla 14 Euroopan unionin jäsenvaltioiden valtion- ja hallitusten päämiesten puolesta eikä siis Euroopan unionin puheenjohtajana .
Tahdon kuitenkin todeta , että ne varotoimet , jotka Euroopan unionin jäsenvaltiot tuolloin toteuttivat tiukasti kahdenvälisellä tasolla , merkitsevät nähdäkseni eräänlaista poliittista ennaltaehkäisyä diplomaattisella tasolla , ja pidän niitä täysin oikeutettuina .
Mielestäni tässä asiassa toimittiin järkevästi , sillä kyse on puolueesta , jonka johtohenkilöt osallistuvat Euroopan unionin jäsenvaltion hallitukseen antamatta ilmeisesti minkäänlaisia takeita valmiudestaan täyttää Euroopan unionin tavoitteet .
En tahtoisi puhua Euroopan unionin puheenjohtajavaltion puolesta enempää tästä aiheesta , sillä kyse on maani hallituksen väliintulosta , jonka se toteutti yhteisymmärryksessä 14 jäsenvaltion kanssa ja niiden pyynnöstä eikä siis Euroopan unionin puheenjohtajavaltion ominaisuudessa .
Arvoisa puhemies , minulla on kunnia olla jäsenenä perusoikeuskirjaa laativassa elimessä , joten en pyydä puheenjohtajavaltiota arvailemaan perusoikeuskirjan sisältöä tai kysy siltä , pitäisikö perusoikeuskirjan olla luonteeltaan julkilausuma vai pitäisikö sillä olla lainvoima .
Haluaisin sen sijaan tietää , mitä tapahtuu elimen laatimalle luonnokselle perusoikeuskirjasta Käsitteleekö neuvosto sitä asiakirjana , joka sen on hyväksyttävä sellaisenaan vai katsooko se , että se voi vapaasti tarkistaa kyseistä asiakirjaa ?
Sanooko neuvosto vain yksinkertaisesti kyllä tai ei vai voiko se todella tehdä muutoksia perusoikeuskirjaluonnokseen ?
En voi vastata myönteisesti enkä kielteisesti .
En tiedä , arvoisa jäsen , se riippuu päätöksestä , joka neuvoston tasolla myöhemmin tehdään .
Kysymys nro 8 ( H-0042 / 00 ) : Aihe : Vientiluottotakuiden myöntämisen vaikutukset Ilisun padon rakentamiseen Turkissa Kölnin G8-kokous vaati OECD : tä käynnistämään prosessin yhteisten kriteerien luomiseksi vientiluottojen myöntämiselle .
Luottoja voidaan käyttää vääristämään kilpailua ja tukemaan kyseenalaisia hankkeita .
Aikooko EU johtaa aktiivisesti tätä prosessia ?
Ongelman akuutti luonne tuli esiin äskettäin , kun Britannian hallitus ilmoitti olevansa ' taipuvainen myöntämään ' vientiluottoluvan yritykselle , joka osallistuu Turkissa sijaitsevan Ilisun padon rakentamiseen .
Maailmanpankki on päättänyt olla tukematta hanketta , joka edellyttää 20 000 kurdin pakkosiirtämistä , rajoittaa mahdollisesti makean veden saatavuutta Syyriassa ja Irakissa ja on vahingollinen ympäristölle .
Mitä mieltä neuvosto on Euroopan hallitusten ja eurooppalaisten yritysten osallistumisesta tähän hankkeeseen ?
Parlamentin jäsen Caroline Lucasin esittämän kysymyksen osalta totean , että kysymystä on arvioitava kahdesta näkökulmasta : ensinnäkin koko vientiluottojärjestelmän kannalta yleensäkin , ja toiseksi nyt mainitun yksittäisen hankkeen kannalta .
Mitä tulee yleiseen näkökulmaan , on syytä korostaa , että G8-maiden ryhmä ei ole kehottanut OECD : tä , kuten annatte kysymyksessänne ymmärtää , määrittelemään yhteisiä periaatteita vientiluottojen myöntämiseksi .
Nuo periaatteet ovat nimittäin jo nyt olemassa .
Julkisesti tuettuja vientiluottoihin sovellettavia suuntaviivoja koskeva järjestely on ollut voimassa OECD-maissa jo vuodesta 1978 .
Suuntaviivojen tarkoituksena on nimenomaan taata , että julkisesti tuettuja vientiluottoja myönnetään asianmukaisesti ja tarvittavaa avoimuutta ja kurinalaisuutta noudattaen .
Kuten tiedetään , suurin osa OECD-maista osallistuu tuohon järjestelyyn , ja myös Euroopan unioni yhteisönä , eivät siis yksittäiset jäsenvaltiot , osallistuu siihen Euroopan unionin perustamissopimuksen 133 artiklan , entisen 113 artiklan mukaisesti .
Järjestelyä on myöhemmin muutettu ja parannettu , ja Euroopan unioni toivoo , että sillä voi edelleenkin olla merkittävä rooli tässä prosessissa , sillä järjestelyllä on unionille varsin huomattava merkitys kansainvälisten taloudellisten suhteiden kannalta .
Mitä tulee G8-maiden ryhmään , tulemme työskentelemään yhdessä OECD : n kanssa määritelläksemme ympäristökysymyksiin liittyviä yhteisiä suuntaviivoja vienninedistämistä harjoittaville elimille , kuten Kölnissä kesäkuussa 1999 pidetyn G8-maiden huippukokouksen julkilausuman 32 kohdassa todetaan .
Tavoitteemme on saada tämä työ päätökseen ennen vuonna 2001 pidettävää huippukokousta .
On siis selvää , että G8-maat pitävät vientiluottoja ja ympäristöä koskevaa kysymystä sekä tästä aiheesta meneillään olevaa työskentelyä tärkeänä .
Vuonna 1999 kokoontunut OECD : n ministerineuvosto , jossa olin itse mukana , pani tyytyväisenä merkille , että OECD : n uusi järjestely , joka koskee ympäristötiedon vaihtamista julkisesti tuettuja vientiluottoja saavien suurten hankkeiden osalta , oli jo edennyt huomattavan pitkälle , ja kehotti jatkamaan työtä erityisesti lisäämällä yhteisiä kannanottoja .
Saavutetusta edistyksestä on määrä esittää raportti seuraavassa ministerikokouksessa , joka pidetään tänä vuonna , ja kuten tiedetään , Euroopan unionin jäsenvaltioilla tulee olemaan varsin keskeinen osa tässä prosessissa ja sitä koskevissa keskusteluissa .
Mitä tulee Ilisun patoa koskevaan konkreettiseen kysymykseen , asiasta käydään parhaillaan keskusteluja Turkin viranomaisten sekä niiden luotto- ja vienninedistämislaitosten välillä , jotka tulevat mahdollisesti myöntämään vientiluottovakuutuksia hankkeen toimittajille ja jotka ovat myös erityisesti päättäneet ottaa riittävässä määrin huomioon projektiin liittyvät sosiaaliset ja kulttuuriset näkökohdat .
Lisäksi Yhdistyneen kuningaskunnan edustaja totesi joulukuussa 1999 juuri tämän kysymyksen yhteydessä pyrkivänsä takaamaan , että vientiluottovakuutuksia myönnetään tulevaisuudessa vain sillä edellytyksellä , että kysymyksessänne mainitsemiinne näkökohtiin kiinnitetään asianmukaista huomiota .
Tämän hankkeen yhteydessä ei käsitellä lupakäytäntöä vientiluottojen osalta .
On syytä huomauttaa , että Maailmanpankilta ei ole pyydetty rahoitusta tähän projektiin , joten kyse ei voi olla siitä , että Maailmanpankki olisi evännyt rahoituksen .
Epääminen olisi tietenkin mahdollista vain siinä tapauksessa , että rahoitusta olisi ensin pyydetty .
On selvää , että jäsenvaltioiden hallitusten ja julkisten vientiluottoelinten osallistuminen Ilisun patoa koskevaan hankkeeseen on täysin sopusoinnussa niiden velvoitteiden sekä poliittisten ja oikeudellisten sitoumusten kanssa , jotka hankkeessa mukana olevat maat ovat aikanaan hyväksyneet Euroopan unionin , OECD : n ja G8-maiden tasolla .
Näiden yhteisten kriteerien hyväksymisprosessi alkoi ehkä jo niinkin varhain kuin vuonna 1978 , mutta se , että Britannian hallitus haluaa kannattaa laajoja ympäristötuhoja aiheuttavaa hanketta , osoittaa selvästi , että prosessi ei ole edennyt kovin pitkälle .
Voisittekohan vastata erääseen kysymykseen , joka koskee EU : n yritysten investointeja EU : n ehdokasvaltioihin ?
Kysyn sitä , koska se liittyy johdonmukaisuuteen , joka oli aiheena tämän aamun keskustelussa .
Pyydämme ehdokasvaltioita ottamaan huomioon yhteisön ympäristösäännöstön , mutta samaan aikaan EU : n jäsenvaltiot tukevat ja kannustavat investointeja kyseisiin maihin , mikä on jo sinänsä hyvin vahingollista ympäristön kannalta .
Voitteko sanoa , onko kysymys ehdokasvaltioihin tehtävistä investoinneista tullut esille missään niistä tähän asti käydyistä neuvotteluista , joihin viittasitte ?
Arvoisa jäsen , en ollut läsnä siinä keskustelussa , johon viittaatte .
Haluan todeta teille , että neuvosto voi vastata kysymykseenne tältä osin ainoastaan kirjallisesti myöhemmässä vaiheessa .
Kysymys nro 9 ( H-0044 / 00 ) : Aihe : Droghedan satamalaitoksen kehityssuunnitelman aiheuttamat ympäristöongelmat ja tilintarkastustuomioistuimen vaikutusmahdollisuudet Boynen jokisuun alueella , Irlannissa , on syntynyt ristiriita ympäristönsuojelun ja rakenteellisen kehittämisen näkökulmien välillä Droghedan satamalaitoksen kehityssuunnitelman johdosta .
Kyseinen alue on luonnonvaraisten lintujen suojeludirektiivin mukainen erityissuojelualue ja koska kyse on kansainvälisesti merkittävästä alueesta , sitä on esitetty myös elinympäristödirektiivin mukaiseksi erityissuojelualueeksi .
Monet paikalliset ja eurooppalaiset järjestöt ovat arvostelleet hanketta voimakkaasti .
Samanlaisia tapauksia , joissa EU : n rahoittamat kehitystoimet rasittavat ympäristön kestokykyä , esiintyy muuallakin unionissa .
Eikö neuvosto katso , että tilintarkastustuomioistuimelle tulisi antaa lisää voimavaroja tämäntyyppisiä ympäristökysymyksiä aiheuttavien kehitystoimien tutkimiseksi ja uudelleenarvioimiseksi ?
Mihin toimiin neuvosto aikoo ryhtyä vahvistaakseen yhteisön toimielinten arviointi- ja uudelleenarviointimahdollisuuksia samankaltaisissa tapauksissa ?
Arvoisan jäsenen esittämän kysymyksen johdosta tahdon ensinnäkin korostaa , että tilintarkastustuomioistuimen tehtävä on määritelty Euroopan unionin perustamissopimuksessa .
Tuon sopimuksen 246 artiklan mukaisesti tilintarkastustuomioistuimen tehtävänä on tilien tarkastaminen , ja tätä tarkoitusta varten se tarkastaa yhteisön kaikki tuloja ja menoja koskevat tilit ja tilien perustana olevien toimien laillisuuden ja asianmukaisuuden sekä takaa moitteettoman varainhoidon .
Tilintarkastustuomioistuimen tehtävät käyvät ilmi myös 248 artiklasta .
Tilintarkastustuomioistuimen käyttöön on näin ollen alun perinkin annettu kaikki tarpeelliset välineet sille kuuluvan tehtävän toteuttamiseksi .
Mitä tulee ehdotukseenne , jonka mukaan tilintarkastustuomioistuimen voimavaroja olisi lisättävä , neuvosto katsoo , että kaikilla unionin toimielimillä on käytettävissään yhteisön talousarvion puitteissa riittävästi taloudellisia voimavaroja , joiden turvin ne voivat täyttää asianmukaisesti niille annetut tehtävät .
Siitä huolimatta voimavarojen lisääminen olisi todennäköisesti joissakin tapauksissa suotavaa , mutta toisaalta on myös otettava huomioon talousarvion asettamat rajoitukset , joista olette , arvoisa jäsen , varmastikin tietoinen .
Haluan tässä yhteydessä myös muistuttaa , että parlamentti yhdessä neuvoston kanssa hyväksyy Euroopan unionin talousarvion .
Neuvostolla ei niin ollen ole mitään mahdollisuutta muuttaa sitä tehtävää , joka tilintarkastustuomioistuimelle on perustamissopimuksella annettu .
Jos tilintarkastustuomioistuimelle annettaisiin lisää voimavaroja , rahat menisivät hyvään käyttöön , koska siten varmistettaisiin , että EU ei rahoita hankkeita , jotka ovat ympäristövaatimusten vastaisia .
Neuvosto on vuosikausia estänyt suunnitelmien ja ohjelmien strategisten kehitysvaikutusten arvioimista .
Kysyisin teiltä , aiotteko viedä eteenpäin tätä äärimmäisen tärkeää ehdotusta nyt , kun olette neuvoston puheenjohtajana ?
Toiseksi , voisitteko varmistaa , että rakennerahastoja koskeva maininta palautetaan tekstiin , koska se puuttuu nykyisestä luonnoksesta ?
Haluaisin tietää , mitä voisitte tehdä tälle asialle toimiessanne nyt neuvoston puheenjohtajana , koska juuri neuvosto on estänyt pitkään tämän asian läpimenon .
Se on äärimmäisen tärkeä .
Jos tilintarkastustuomioistuin pystyisi arvioimaan säännöllisesti mahdollisia epäkohtia ympäristönäkökohtien ja rakenteellisen kehityksen välillä , se olisi hyvin tärkeää , koska tilintarkastustuomioistuin voisi hoitaa asian erittäin hyvin .
Sen kertomukset ovat erittäin seikkaperäisiä ja hyvin tärkeitä .
Näin voitaisiin varmistaa , että tällaisilta ongelmilta vältytään vastaisuudessa .
Arvoisa jäsen , mainitsemanne ongelma liittyy suurelta osin sellaisiin kysymyksiin , joissa toimivalta on komissiolla .
Komission tehtävänä on näin ollen tarkistaa , ovatko tietyt kehityshankkeet asiaankuuluvien ympäristösäädösten mukaisia .
Ja komission tehtävänä on myös antaa konkreettinen vastaus näihin kysymyksiin .
Nähdäkseni minun ei ole mahdollista antaa yksityiskohtaista vastausta mainitsemanne konkreettisen tapauksen osalta .
Kysymys nro 10 ( H-0053 / 00 ) : Aihe : Euroopan parlamentin jäsenten ohjesääntö Neuvosto ja Euroopan parlamentti yrittävät päästä yksimielisyyteen Euroopan parlamentin jäsenten ohjesäännöstä .
Yksi ratkaistavista kysymyksistä on se , maksetaanko jäsenille samaa palkkaa ja mihin jäsenet maksavat veronsa .
Tiedostusvälineissä olleiden tietojen mukaan puheenjohtajavaltio Portugali katsoo , että kaikki parlamentin jäsenet maksaisivat yhtä suuret veronsa EU : lle .
Eräät jäsenvaltiot vastustavat tätä näkemystä ja haluaisivat oikeuden verottaa jäseniä näiden kotimaassa .
Voisiko puheenjohtajavaltio Portugali selventää kantaansa tässä asiassa ?
Euroopan unionin puheenjohtajavaltio Portugali on nähdäkseni osoittanut erityistä mielenkiintoa tähän aiheeseen , sillä Euroopan parlamentin jäsenten ohjesääntöä koskevan ongelman ratkaiseminen on nyt ensimmäistä kertaa yhtenä painopistealueena puheenjohtajakauden työohjelmassa .
Esitellessään työohjelmansa Helsingin Eurooppa-neuvostossa puheenjohtajavaltio Portugali nosti ohjesäännön puheenjohtajakautensa ensisijaisten tavoitteiden joukkoon , ja myös Euroopan parlamentin puhemies korosti tätä tavoitetta Helsingissä .
Olemme siis täysin yksimielisiä siitä , että tässä asiassa on päästävä myönteiseen tulokseen .
Pyrimme siis valjastamaan poliittisen tahtomme ponnisteluihin sellaisten peruslinjausten määrittelemiseksi , joiden avulla asiasta voidaan päästä kompromissiin , ja olemme jo aloittaneet työskentelyn tämän asian osalta .
Perussopimuksen 109 artiklan mukaisesti on välttämätöntä - ja tämä kannattaa muistaa - että neuvosto hyväksyy tuon kompromissin yksimielisesti , ja sen on saatava myös parlamentin tuki , sillä ohjesäännön lopullinen hyväksyminen kuuluu parlamentin toimivaltaan .
Puheenjohtajavaltio on solminut tiiviitä yhteyksiä parlamentin eri yhteistyökumppaneihin sekä työryhmään , jonka parlamentti on valtuuttanut käymään neuvotteluja neuvoston kanssa .
Minulla oli ensimmäisen kerran mahdollisuus osallistua henkilökohtaisesti tuon ryhmän kokoukseen tammikuun istunnon aikana , ja pyrin osallistumaan siihen lähiaikoina uudestaan edistääkseni näitä yhteyksiä .
Keskustelua on tiivistetty myös niissä Euroopan neuvoston alaisissa elimissä , joissa tätä asiaa käsitellään , ja koska me kaikki tunnustamme ohjesäännön merkityksen erityisesti kansalaisten kannalta , uskon voivani vakuuttaa avoimuuden ja joustavuuden hengessä , että uuden ohjesäännön laatiminen on se ratkaiseva tekijä , joka yhtäältä turvaa Euroopan parlamentin jäsenten mahdollisuudet hoitaa tehtäväänsä arvokkaasti ja toisaalta myös takaa julkisten varojen moitteettoman ja riittävän avoimen hoidon .
Mitä tulee arvoisan jäsenen esittämään konkreettiseen kysymykseen , haluaisin korostaa , että uuden ohjesäännön laatimisessa on ylipäänsä järkeä vain sillä edellytyksellä , että se merkitsee edistystä nykyiseen tilanteeseen nähden ja varmistaa sen , että samaa työtä tekevät ovat myös keskenään mahdollisimman yhdenvertaisessa asemassa .
Tämä on se lähtökohta , josta käsin puheenjohtajavaltio Portugali on määritellyt kantansa .
Puheenjohtajavaltion rooli välittäjänä merkitsee kuitenkin sitä , että sen on otettava huomioon erilaiset näkemykset neuvoston tasolla , ja kuten arvoisa jäsen tietää , erityisesti verotusta koskevat kysymykset ovat eräiden neuvotteluun osallistuvien valtuuskuntien mielestä ongelmallisia .
Tästä lähtökohdasta käsin katson , että riippumatta siitä , minkälaiseen tulokseen tässä asiassa lopulta päädytään , ratkaisun on joka tapauksessa oltava hyväksyttävä sekä demokraattisen legitimiteetin että kaikkien eri jäsenvaltioiden kannalta , olivatpa kansalliset näkemykset tästä asiasta millaisia tahansa .
Tässä vaiheessa voin luvata , että puheenjohtajavaltio tulee työskentelemään avoimessa hengessä kautensa loppuun asti , valmiina kuuntelemaan parlamentin jäsenten näkemyksiä ja tekemään kaikkensa myös neuvoston tasolla saadakseen puolelleen erityisesti ne neuvoston jäsenet , joiden on ollut kaikkein vaikeinta hyväksyä viime vuonna esitetty ehdotus .
Sillä tavoin pyrimme saamaan aikaan järkevän kompromissiratkaisun , joka samalla myös takaa Euroopan parlamentin jäsenten ohjesäännölle riittävän arvonannon .
Arvoisa puhemies , kiitän ministerineuvostoa vastauksesta ja haluan esittää kaksi lisäkysymystä , jotka liittyvät meidän parlamentin jäsenten verotukseen .
Perusnäkemykseni mukaan veroja pitää maksaa siinä maassa , jossa asuu , missä perhe asuu ja missä käyttää julkisia palveluja .
Ajattelin kysyä puheenjohtajistolta , onko olemassa mitään perusteluja sille , että emme maksaisi veroja kotimaissamme , niin kuin muut ihmiset tekevät .
Onko olemassa mitään perusteluja sille , että meillä pitäisi olla jokin erityisetu sen vuoksi , että olemme nimenomaan parlamentin jäseniä ?
Se on ensimmäinen kysymykseni .
Toinen kysymykseni kuuluu : voiko puheenjohtajavaltio Portugali hyväksyä ratkaisun , joka merkitsisi sitä , että eri kansallisuuksia edustavien parlamentin jäsenten verotuskysymykset ratkaistaisiin eri tavoin , vai haluatteko sellaisen ratkaisun , joka on sama kaikille parlamentin jäsenille ?
Arvoisa jäsen , en tahtoisi millään muotoa esiintyä epäkohteliaasti parlamenttia kohtaan , ja mielestäni esittämänne kysymykset ansaitsevat kaiken kunnioituksen , mutta joudun siitä huolimatta pahoittelemaan , etten voi antaa niihin täsmällistä vastausta .
Käymme parhaillaan melko arkaluonteisia neuvotteluja , ja neuvottelujen luonne vaikuttaa väistämättä siihen , minkälaisia lausuntoja Euroopan unionin puheenjohtajavaltio voi tietyissä erikoistapauksissa antaa .
Tällä seikalla on oma merkityksensä , sillä myös neuvoston muut jäsenet lukevat tuon lausunnon .
Keskustelun tässä vaiheessa tahtoisin siis pahoitella sitä , etten voi vastata suoraan minulle esitettyihin konkreettisiin kysymyksiin , ja rohkenen toivoa , että toimintaamme arvioidaan sen tulosten perusteella hiukan tuonnempana , jolloin yritämme päästä konkreettiseen ratkaisuun .
Tulen silloin mielelläni parlamenttiin vastaamaan kysymyksiin ja tekemään selkoa siitä , minkälaiset vaikeudet ovat mahdollisesti estäneet meitä pääsemästä tulokseen , tai ilmaisemaan yhdessä kaikkien parlamentin kanssa tyytyväisyyteni siitä , että toivottu tulos on saatu aikaan .
Haluaisin kysyä neuvoston puheenjohtajalta hänen työskenneltyään muutaman tunnin parlamentissa Euroopan parlamentin jäsenten kanssa , onko hänelle syntynyt mitään käsitystä siitä , kuinka arvokasta heidän työnsä on rahassa arvioituna .
Arvoisa jäsen , keskustelua Euroopan parlamentin jäsenten palkkioista ei käydä yksinomaan teidän maassanne , vaan tuo keskustelu ulottuu jopa minun maahani , joten minulla on erittäin tarkka käsitys Euroopan parlamentin jäsenten palkkioista .
Olen näin ollen täysin tietoinen tästä ongelmasta .
Arvoisa puhemies , haluan kiittää vastauksestanne .
Haluan esittää lisäkysymyksen , joka muistuttaa jonkin verran parlamentin jäsen Sjöstedtin esittämää kysymystä .
Me olemme molemmat Ruotsista .
Maassamme maksetaan pääosa veroista paikallisveroina , koska palvelut ovat paikallisia , ja meillä on kattavat palvelut .
Meillä on ongelmia poliitikkoihin , erityisesti tämän parlamentin eurooppalaisiin poliitikkoihin kohdistuvan luottamuksen osalta .
Kuinka luottamus poliitikkoihin mielestänne muuttuisi , jos saisimme oikeuden käyttää asumispaikkakuntamme palveluja - koulua , hoitopalveluja ja niin edelleen - mutta emme kuitenkaan samanaikaisesti maksaisi mitään veroa , emme osallistuisi niiden kustannuksiin .
Miten luulisitte tällaisen järjestelmän vaikuttavan meidän poliitikkojen uskottavuuteen ?
Arvoisa neuvoston puheenjohtaja , en tiedä , onko teidän vastattava tällaiseen kysymykseen , sillä se on todella filosofinen kysymys .
Mutta jos haluatte uskaltautua filosofian pariin , siitä vaan !
Ei , arvoisa puhemies , en tunne houkutusta astua filosofian alueelle .
Nämä ovat sisältökysymyksiä ja liittyvät ennen kaikkea niihin keskeisiin periaatteisiin , joihin parlamentin jäsenten ohjesääntö sekä heidän tehtävänsä yhteiskunnassa perustuu .
En mielelläni antautuisi keskusteluun tästä asiasta , koska joutuisin nähdäkseni silloin , käyttäen ranskankielistä ilmaisua à prejuger , arvioimaan ennalta , millä tavoin puheenjohtajavaltio Portugali tulee tulkitsemaan näitä kysymyksiä meneillään olevissa neuvotteluissa parlamentin jäsenten ohjesäännöstä .
Toivoisin , että minun ei toistaiseksi tarvitsisi antaa lausuntoja tästä aiheesta .
Koska neuvoston kyselytuntia varten varattu aika on päättynyt , kysymyksiin 11 ja 35 vastataan kirjallisesti .
Julistan kyselytunnin päättyneeksi .
( Istunto keskeytettiin klo 19.05 ja sitä jatkettiin klo 21.00 . )
 
Tsekin tasavallan presidentin Vaclav Havelin puhe Arvoisa presidentti , hyvät parlamentin jäsenet , minulla on Euroopan parlamentin puolesta varsin suuri kunnia toivottaa Tsekin tasavallan presidentti Vaclav Havel lämpimästi tervetulleeksi .
Haluaisin samalla toivottaa viralliselle lehterille saapuneen presidentti Havelin puolison tervetulleeksi .
Tervetuloa , rouva Havel .
( Suosionosoituksia ) Arvoisa presidentti , tämä ei ole ensimmäinen kerta , kun olette meidän vieraanamme parlamentissa .
Strasbourgin täysistunnossa melkein kuusi vuotta sitten , maaliskuussa 1994 piditte jo puheen , ja monilla meistä on säilynyt siitä varsin vahva muisto , siis niillä meidän kollegoistamme , jotka olivat jo silloin parlamentin jäseniä .
Heti Maastrichtin sopimuksen voimaantulon jälkeen puhuitte eurooppalaisten arvojen vahvistamisen , eurooppalaisen eettisen ulottuvuuden luomisen ja unionin Keski- ja Itä-Euroopan maihin suuntautuvan avautumisen puolesta .
Toisin sanoen monille kansalaisille , eikä ainoastaan kotimaassanne , teihin henkilöityy sellaisten arvojen Eurooppa , jonka tärkeyttä haluamme lakkaamatta painottaa .
Kaksien Euroopan parlamentin vaalien jälkeen Euroopan unionin perussopimusten tärkeän uudistamisen ja Euroopan unionin ja Tsekin tasavallan välisten suhteiden osalta on päästy erittäin dynaamiseen kehitysvaiheeseen .
Sopimus assosioitumisesta tuli voimaan , ja Euroopan ja Tsekin parlamentin yhteisparlamentaarinen valtuuskunta perustettiin .
Vuonna 1996 maanne esitti virallisen hakemuksen unioniin liittymisestä .
Lopulta vuonna 1998 liittymisneuvottelut aloitettiin virallisesti .
Euroopan yhdentymisprosessi on laajentumisprosessin tavoin kiihtynyt hämmästyttävässä määrin rautaesiripun putoamisen jälkeen .
Tämän Euroopan keinotekoisen erottamisen päättyminen on avannut uuden aikakauden .
Meillä on tällä hetkellä edessämme historiallinen haaste , johon liittyy monenlaisia näköaloja kaikkien eurooppalaisten kannalta .
Arvoisa presidentti , te olette tämän kehityksen symboli .
Olette Charta 77 : n perustaja ja allekirjoittaja .
Kyseessähän oli ihmisoikeuksia puolustava liike , joka edusti ja jonka piirissä vaadittiin perusarvoja kansanne historian synkkänä ajanjaksona .
Vapauden ja ihmisarvon puolustamisen vuoksi kommunistihallinto tuomitsi teidät lähes viideksi vuodeksi vankilaan .
Te ette kuitenkaan koskaan menettänyt toivoanne , ja historia osoitti teidän olleen oikeassa .
Kymmenen vuotta sitten samettivallankumouksessa vaadittiin Havel na HRAD .
Nyt olette jo 10 vuoden ajan ollut ensiksi demokraattisen Tsekkoslovakian ja myöhemmin Tsekin tasavallan presidentti .
Sovinnon aikaansaaminen naapurimaiden kanssa oli teille olennaisin tavoite , ja on yhä , ja olette puolustanut sitä painokkaasti ja sitkeästi .
Olette eturivin eurooppalainen .
Tällä hetkellä Tsekki valmistautuu unionin jäsenyyteen .
Arvoisa presidentti , olette varmasti samaa mieltä kanssani , ja kokemus on sen meille nyt osoittanut , että unionin laajentumisprosessi ei ole vailla kuoppia , ja tämä koskee molempia osapuolia .
Tsekin tasavallan on ponnisteltava lujasti täyttääkseen kaikki liittymisehdot .
Euroopan unionin on puolestaan mukautettava toimielimiään ja politiikkojaan laajentumista varten .
Unioni on jo ottanut suuren askeleen eteenpäin Agenda 2000 : n puitteissa .
Seuraava vaihe merkitsee toimielinten uudistamista , ja se pannaan täytäntöön tänä vuonna käynnistämällä uusi hallitustenvälinen konferenssi .
Euroopan parlamentti on siinä täysimääräisesti mukana .
Meidän vastuumme parlamentin jäseninä on siinä , että takaamme laajentumisprosessille optimaalisen avoimuuden ja läpinäkyvyyden , jotta hetken koittaessa Euroopan unionin kansalaiset ja Tsekin tasavallan kansalaiset hyväksyisivät heidän itsensä valitsemien edustajien välityksellä Tsekin tasavallan liittymisen Euroopan unioniin .
Arvoisa puhemies , minulla on suuri kunnia antaa teille puheenvuoro .
( Suosionosoituksia ) Arvoisa puhemies , hyvät parlamentin jäsenet , hyvät naiset ja herrat , nykyään nousee varsin usein keskustelun aiheeksi kysymys siitä , elähdyttäisikö eurooppalaisten sielua kuulumisesta johonkin kansakuntaan johtuvan tietoisuuden tai siitä syntyvien tunteiden lisäksi tunne eurooppalaisuudesta .
Toisin sanoen , tuntevatko eurooppalaiset itsensä todella eurooppalaisiksi , vai onko pikemminkin kyse abstraktista ajatuksesta ja teoreettisesta rakennelmasta , jolla yritetään ylevöittää maantieteellinen seikka henkiseksi tilaksi ?
Muiden muassa tämä kysymys on tullut ilmi keskusteltaessa siitä , missä määrin täysivaltaisiksi kansalliset valtiot voivat Euroopan unionin yhteiset elimet tehdä .
Jotkut ovat painottaneet sitä , että siinähän voisi käydä vain huonosti , jos selvästi koettu kansallinen identiteetti jätetään liian nopeasti taka-alalle sellaisen eurooppalaisuuden vuoksi , jota ei tunneta selvästi omaksi vaan joka koetaan jopa harhakuvaksi Millä tolalla eurooppalaisuutemme siis on ?
Jos kysyn itseltäni , missä määrin pohjimmiltani tunnen itseni eurooppalaiseksi ja mikä yhdistää minut Eurooppaan , olen ensiksi hieman yllättynyt : esitän itselleni tämän kysymyksen vasta nyt eräiden ajankohtaisten poliittisten teemojen ja velvollisuuksien painostuksesta .
Miksi en ole esittänyt tätä kysymystä itselleni kauan aikaa sitten , silloin kun aloin etsiskellä suuntaani maailmassa ja pohtia sekä maailmaa että itseäni ?
Pidinkö kuulumistani Eurooppaan täysin ulkoisena , merkityksettömänä asiana , joka ei saanut aiheuttaa tuskia tai huolia ?
Vai pidinkö eurooppalaisuuttani sen sijaan itsestään selvänä asiana , jota ei kannattanut selvitellä , tutkia tai pohtia yhtään pitempään ?
Toinen mahdollisuus on todennäköisempi : kaikki se , mikä oli minulle aina ollut tärkeää , oli niin luonnollisella tavalla eurooppalaista , ettei mieleeni ollut koskaan tullut ajatella sitä sellaisena .
Minä en yksinkertaisesti vain pitänyt sen toteamista hyödyllisenä ja yleisemmällä tasolla sanottuna en pitänyt hyödyllisenä ajatusteni yhdistämistä johonkin maanosaan .
Vielä osuvammin voisin sanoa , että minusta tuntuu , että nuoruudessani olisin pitänyt vähän naurettavana , jos olisin julistanut tai kirjoittanut olevani eurooppalainen tai näkeväni ja ajattelevani eurooppalaisella tavalla tai jos olisin kuuluttanut olevani jossakin mielessä tulosta eurooppalaisuudesta .
Sellainen olisi vaikuttanut varsin pateettiselta ja omahyväiseltä ; olisin kokenut sen vieläkin pöyhkeämmäksi versioksi kansallisten patrioottien kohdalla minua aina häirinneestä isänmaallisuudesta .
Toisin sanoen : olin eurooppalainen niin ilmeisesti ja luonnollisesti , etten ajatellut sitä ollenkaan .
Ja näin on varmasti eurooppalaisten enemmistön kohdalla : he ovat läpikotaisin eurooppalaisia , mutta he eivät huomaa sitä , he eivät totea sitä sellaiseksi ja mielipidetiedusteluissa he ovat hieman hämmästyneitä siitä , että heidän täytyy kuuluttaa ääneen eurooppalaisuuttaan .
Eurooppalaisuuden pohtimisella ei näytä olevan Euroopassa pitkiä perinteitä .
Minusta se ei ole myönteinen asia ja olen tyytyväinen siihen , että meidän eurooppalaisuutemme alkaa tällä hetkellä selvästi erottua käsiteviidakosta , ja aivan itsestään .
Esittämällä asiaan liittyviä kysymyksiä , pohtimalla niitä ja yrittämällä määritellä niiden luonne edistämme merkittävästi itsemme ymmärtämistä .
Tästä tulee ratkaiseva tekijä meidän monikulttuurisessa ja moninapaisessa maailmassamme , jossa kyky hahmottaa oma identiteettimme on ensimmäinen ehto sille , että voimme elää toisenlaisten identiteettien rinnalla .
Lisäksi , jos Eurooppa on tähän asti ollut niinkin vähän huolissaan omasta identiteetistään , se johtuu varmasti ja ennen kaikkea siitä , että Eurooppa samaisti itsensä väärin perustein koko maailmaksi tai ainakin jossain määrin piti itseään muun maailman herrana , sillä Euroopassa ei tunnettu tarvetta määritellä omaa suhdetta muihin .
Käytännössä sillä oli tietenkin ikäviä seurauksia käytännön käyttäytymisen kannalta .
Eurooppalaisuuden pohtiminen tarkoittaa sitä , että kysymme , mitä arvoja , ihanteita tai periaatteita käsitys Euroopasta tuo mieliimme tai sitä , mikä on Euroopalle luonteenomaista .
Voitaisiin jopa sanoa , että se merkitsee myös tämän käsitekokonaisuuden kriittistä tarkastelua olennaisimmasta kysymyksestä käsin .
Silloin huomattaisiin pian , että monille eurooppalaisille perinteille , arvoille tai periaatteille on luonteenomaista suuri monitulkintaisuus ja suurimmalla osalla niistä voi olla hirvittäviä seurauksia , jos niitä liioitellaan , hyödynnetään ja käytetään väärin .
Jos Eurooppa astuu itsepohdinnan aikakauteen , se merkitsee sitä , että Eurooppa yrittää määritellä itsensä suhteessa muihin , mutta myös sitä , että Eurooppa etsii itsestään hyviä puolia , sitä , mitä on koeteltu ja sitä , mikä merkitsee tulevaisuutta .
Kun minulla kuusi vuotta sitten oli ensimmäisen kerran kunnia puhua parlamentille , muistutin tarpeesta painottaa henkistä ulottuvuutta ja arvojen merkitystä Euroopan yhdentymisessä , ja kerroin peloistani , jotka johtuivat siitä , että Euroopan rakentamisen henkinen , historiallinen , poliittinen ja kulttuurinen merkitys saattaisi vaarallisesti jäädä teknis- , taloudellis- , raha- tai hallinnollistyyppisten kysymysten alle , jolloin vaarana olisi , että yleisö hämmentyy täysin .
Siihen aikaan ehdotukseni vaikutti hieman provosoivalta , enkä ollut varma siitä , suhtautuisiko Euroopan parlamentti siihen halveksivasti .
Mitään sellaista ei tapahtunut , ja nyt voin tyytyväisenä huomata , että nämä samat sanat eivät ole enää luonteeltaan ollenkaan samalla tavalla provosoivia .
Nyt rautaesiripun putoamisen jälkeen Euroopassa 10 vuoden kuluessa tapahtunut dramaattinen kehitys , yhä vain ilmeisempi tarve laajentaa Euroopan unionia , yhä nopeampi taloudellinen yhdentyminen sekä runsaslukuinen joukko nykyisen aikakauden aiheuttamia uusia uhkia ovat kaikki samassa määrin sellaisia seikkoja , jotka ovat johdattaneet Euroopan unionin väistämättä avautumaan , kun edessä on uudenlainen , intensiivisempi itsensä pohdiskelu ja niiden arvojen uudenlainen määrittely ja etsiminen , jotka yhdistävät unionia ja joista unionin olemassaolon merkitys syntyy .
Joskus kuulee sanottavan , että tällainen tutkiskelu tulee liian myöhään ja että kulttuurisen ja poliittisen yhdentymisen sekä itsetutkiskelun olisi pitänyt tapahtua ennen taloudellista yhdentymistä , toisin sanoen , että olemme aloittaneet väärästä päästä .
Mielestäni kyseessä ei ole oikeudenmukainen arvio .
Toisen maailmansodan jälkeen demokraattisen Länsi-Euroopan oli kohdattava molempien maailmansotien kauheat muistot sekä kommunistisen totalitarismin ylivallan leviämisen uhka .
Siihen aikaan oli lähes turhaa puhua suojeltavista arvoista .
Ne olivat liian silmiinpistäviä .
Se sijaan läntiset maat oli yhdistettävä , sanoisinko ainakin teknisesti , ja sen oli tapahduttava mahdollisimman nopeasti , jotta voitaisiin estää mahdollisen diktatuurin nousu , ja jopa sen leviäminen , ja myös vanhojen kansallisten konfliktien puhkeaminen uudelleen .
Sama pätee varmasti siihen , miten koen itse eurooppalaisuuden : koska se oli ollut vuosien ajan jopa vuosikymmenten ajan minulle niin luonnollinen asia , minun mieleeni ei edes tullut , että kuuluttaisin sitä nimenomaisesti .
Länsi-Euroopalle kaikki se , mitä sen oli suojeltava , oli niin itsestään selvää , ettei ollut pakottavaa tarvetta määritellä , analysoida , syventää tai toteuttaa sitä erilaisten poliittisten ja institutionaalisten seikkojen kautta .
Ja näin ollen , niin kuin minut itsenikin on vasta nyt johdatettu kysymään itseltäni , tunnenko itseni eurooppalaiseksi , ja pohtimaan sitä , mitä se tarkoittaa , samoin viime vuosikymmenen historialliset tapahtumat ovat varmasti pakottaneet rakenteilla olevan demokraattisen Euroopankin pohtimaan syvällisesti yhdistymisensä ja sen tavoitteiden perustaa itsessään .
Voisin sanoa , että suuret eurooppalaiset arvot sellaisina , joiksi Euroopan monivaiheinen henkinen ja poliittinen historia on ne muokannut ja jotka muut maanosat ovat omaksuneet , tai ainakin jotkin niistä ovat selvillä : ihmisen ainutlaatuisuuden kunnioittaminen , ihmisen vapauksien , oikeuksien ja ihmisarvon kunnioittaminen , solidaarisuusperiaate , yhdenvertaisuus lain edessä ja oikeusvaltio , kaikkien etnisten vähemmistöjen ja demokraattisten toimielinten suojelu , lainsäädäntö- , toimeenpano- ja tuomiovallan erottaminen , poliittinen pluralismi , yksityisen omaisuuden ja yksityisyritteliäisyyden kunnioittaminen , markkinatalous ja siviiliyhteiskunnan kehittäminen .
Näiden arvojen nykymuoto kumpuaa tietenkin myös uudenaikaisten eurooppalaisten lukemattomista kokemuksista , mistä johtuu se , että maanosastamme tulee erinomainen esimerkki kulttuurien risteytymisestä .
Sallinette minun käsitellä yhtä näistä perusarvoista kohta selittämistäni syistä vähän pitempään .
Tarkoitan tällä kansalaisyhteiskuntaa .
Länsimaailmassa , eli nykyisessä eurooppalaisamerikkalaisessa maailmassa monin eri tavoin järjestynyt , avoin ja hajautettu kansalaisyhteiskunta , joka perustuu siihen , että luotetaan kansalaisten ja heidän perustamiensa lukuisten yhdistysten täysivaltaiseen riippumattomuuteen , on demokraattisen valtion perusta ja tae sen poliittisesta vakaudesta .
Jos Euroopan unionin on kohta määrä avata ovensa uusille demokratioille , mikä on mielestäni unionin kannalta erinomaisen tärkeää , on varsin merkittävä , jos ei suorastaan ratkaiseva asia , että unioni auttaa näitä maita rakentamaan ja kehittämään kansalaisyhteiskuntaa .
Ei ole sattumaa , että pian valta-asemansa saavutettuaan kommunistinen diktatuuri ryhtyi vauhdilla repimään hajalle kansalaisyhteiskunnan hienon hienoa verkkoa ja lopulta hävitti sen .
Tiedettiin varsin hyvin , ettei väestöä saataisi koskaan todella hallintaan niin kauan kuin alhaalta käsin syntyvät eri kansalaisyhteiskunnan rakenteet jatkaisivat toimintaansa .
Se , mikä oikeasta kansalaisyhteiskunnasta oli jäänyt jäljelle eli ja kehittyi suoran tai epäsuoran vastarinnan pohjalta .
Eurooppalaiset arvot siis säilyivät tässäkin ympäristössä , eivätkä tietenkään poliittisen järjestelmän ansiosta , vaan siitäkin huolimatta .
Tietenkään yhteiskuntaa ei voida käskeä ylhäältä käsin järjestäytymään kansalaisyhteiskunnaksi .
Kuitenkin voidaan luoda sellainen ympäristö ja ehdot , jotka ovat sen kehittymiselle suotuisia .
Tässä mielessä uusien demokratioiden auttamisen olisi tapahduttava laajemmissa puitteissa , eli kansalaisyhteiskunnan kestävän syventämisen ja vahvistamisen puitteissa koko Euroopan tasolla .
Mitä moninaisempia , eriytyneempiä ja toisiinsa lomittuvampia Euroopan eri kansalaisrakenteet ovat sitä paremmin uudet demokratiat ovat valmiita niihin liittymään ja sitä nopeammin näiden maiden keskuudessa pääsee vallalle periaate , jossa kansalaisiin luotetaan , sekä toissijaisuusperiaate , joilla voidaan vahvistaa maiden vakautta .
Tässä ei ole kuitenkaan kaikki : Euroopan unionin perusta valtioiden yläpuolisena yhteisönä vahvistuisi myös yhtä lailla .
Käytännössä se tarkoittaa muun muassa ja ennen kaikkea sitä , että eräät sosiaalisen solidaarisuuden velvoitteet siirtyvät paikallisille toimijoille sekä hyötyä tavoittelemattomille järjestöille tai julkisoikeuden piirissä oleville järjestöille .
Mitä alemmalla tasolla resurssien uudelleenjako tapahtuu , sitä avoimempaa ja taloudellisempaa se on ja sitä paremmin siinä otetaan huomioon mahdollisimman moninaiset yhteiskunnalliset tarpeet , joita on vaikea hahmottaa keskuksesta käsin , ja sitä aidompaa sosiaalinen solidaarisuus on , sillä se liittyy selvemmin todellisiin henkilöihin tai heidän edustamiinsa järjestöihin .
Tämä kansalaisten , yhteiskuntaryhmien , yhteisöjen ja alueiden aito solidaarisuus on siis paras pohja tälle solidaarisuudelle , jota voi hoitaa vain yksi ainoa taho , nimittäin valtio .
Ja niinkin suuressa valtioiden yläpuolisessa kokonaisuudessa kuin Euroopan unionissa , jonka on toimittava eräänlaisena solidaarisuuden välineenä , unionin todellisen kansalaisyhteiskunnallisen pohjan on oltava vielä lujempi ja monimuotoisempi .
Euroopan unionin toimivuus riippuu siis muun muassa ja ehkä ennen kaikkea siitä tavasta , jolla unionin kansalaiset omaksuvat sen hengen , joka kertoo kuulumisesta eurooppalaiseen kansalaisyhteiskuntaan .
Kaiken kansallisen itsekkyyden , muukalaisvihamielisyyden tai rodullisen suvaitsemattomuuden oireiden tai ilmentymien paremman tiedostamisen olisi selvästikin oltava osa tätä uudenlaista tunnetta kuulumisesta Eurooppaan .
Sovittelupolitiikka , joka johti Münchenissä antautumiseen pahan edessä , on yksi kirvelevimmistä luvuista uudenaikaisen Euroopan historiassa .
Tämä kokemus vaatii meiltä valppautta .
Pahaa vastaan on taisteltava silloin , kun se on puhkeamassa , eivätkä hallitukset riitä siihen .
Hallitusten asenteen on oltava seurausta kansalaisten asenteesta .
Huoli turvallisuudesta on toinen sosiaalisen solidaarisuuden ilmentymä .
Se kuuluu valtiolle tai ylikansalliselle ryhmittymälle .
Euroopan unioni alkaa toimia intensiivisesti uuden turvallisuuspoliittisen näkemyksen puolesta .
Tälle politiikalle olisi oltava tyypillistä kyky tehdä nopeita päätöksiä ja muuttaa ne yhtä nopeasti teoiksi .
Tämä on minusta erittäin tärkeää .
Sitä paitsi on aika ryhtyä siihen .
Mielestäni meillä on paljon opittavaa äskettäin Jugoslaviassa saaduista kokemuksista .
Mielestäni NATOn sotilaallinen puuttuminen osoitti suhteellisen selvästi monia asioita .
Ensiksikin elämän kunnioittamisen , ihmisarvon sekä Euroopan turvallisuuteen kohdistuvan huolen vuoksi on pakko tarvittaessa ryhtyä toimiin Euroopan unionin rajojen ulkopuolella .
On selvää , että on sitä parempi , mitä lujempi tällaiselle puuttumiselle annettu valtuutus on .
Valitettavasti voidaan kuitenkin myös kuvitella sellainen tilanne , jossa YK : n valtuutusta ei saada , vaikka puuttuminen olisi monien , koko Euroopan ja koko ihmiskunnan etujen mukaista .
En ole varma , että Eurooppa olisi ollut valmis , vielä äskettäin , tarttumaan niin karmaisevaan vaihtoehtoon .
Nyt Eurooppa on epäilemättä siihen paljon valmiimpi , ainakin psykologisessa mielessä .
Mielestäni unionin olisi otettava kokemuksista nopeasti kaikki irti , myös aineellisten tai teknisten parannusten tekemiseksi .
Toiseksi on ponnisteltava enemmän turvallisuuspoliittisen ennaltaehkäisyn alalla .
Kosovossa ja Serbiassa , kuten Bosniassa ja Hertsegovinassa ja muualla entisen Jugoslavian alueella , olisi voitu säästää kymmeniätuhansia ihmishenkiä ja lukematon määrä aineellisia hyödykkeitä , jos kansainvälinen yhteisö olisi pystynyt reagoimaan asianmukaisesti ja aikaisemmassa vaiheessa , aivan konfliktin alkuvaiheessa .
( Suosionosoituksia ) Huolimatta kaikista mahdollisten tai uhkaavien hirveyksien tähden esitetyistä vetoomuksista ja varoituksista , mitään ei valitettavasti saatu aikaan .
On monia mahdollisia ja kuviteltavia syitä , mutta mainitsen tässä joidenkin erityisryhmien puolesta ja varsin vaihtelevien aineellisten etujen vuoksi esitetyn huolestumisen sekä hallinnollisten ryhmien kyvyttömyyden ottaa riskejä hyvän asian puolesta ja yleisen edun hyväksi .
Kolmanneksi Yhdysvalloilla oli tässä tapauksessa ratkaiseva rooli , ja on erittäin todennäköistä , että ilman Yhdysvaltojen tarmoa kansainvälinen yhteisö seuraisi päättämättömyytensä vuoksi yhä tälläkin hetkellä vierestä niitä hirveyksiä , jotka johtivat väliintuloon Kosovossa .
Kuitenkaan Eurooppa ei saisi turvautua loputtomasti Yhdysvaltoihin , varsinkin kun kyse on eurooppalaisesta ongelmasta .
Euroopan on pystyttävä pääsemään itse ratkaisuun ja ratkaisemaan tilanne .
Olisi mahdotonta ajatellakaan , että nykymaailmassa , jossa pienet kokonaisuudet yhdistyvät oikeutetusti kansainvälisiksi tai ylikansallisiksi yhteisöiksi , Euroopan unioni pysyisi uskottavana maailmanpolitiikan vaikuttajana , jos se ei pysty sopimaan keinoista ihmisoikeuksien puolustamiseksi edes omalla alueellaan puhumattakaan sen vaikutuspiiristä , eli siitä alueesta , joka jonain päivänä saattaa kuulua unioniin .
Kuten äsken sanoin , pidän nykyisen Euroopan unionin laajentamista unionin kannalta erinomaisen tärkeänä .
Sallinette minun painottaa tämän näkemyksen merkitystä toistamalla sitä .
On ehkä kyse sellaisen ihmisen kokemuksesta , joka on elänyt 40 vuotta kommunismin ikeen alla ja sitä ennen natsien vallan alla , tai sellaisen asukkaan erityisestä kokemuksesta , jonka maa sijaitsee juuri Euroopan keskellä ja joka on vuosisatojen saatossa ollut Euroopan erilaisten henkisten virtausten ja geopoliittisten etujen risteyskohdassa , ja josta on saanut alkunsa useampikin ristiriitatilanne Euroopassa .
Tämän vuoksi olen lujasti vakuuttunut siitä , että Eurooppa on ainoa poliittinen kokonaisuus , jonka turvallisuus edellyttää jakamattomuutta .
Ajatus kahdesta rinnakkain elävästä Euroopasta , sellaisesta Euroopasta , jossa toinen on demokraattinen , vakaa , vauras ja yhdentyvä ja toinen ei niin demokraattinen , vakaa eikä vauras , on mielestäni täysin väärä .
Siitä tulee mieleen pitkäaikainen yhdessäolo huoneessa , jonka toinen puolisko on veden vallassa ja toinen ei .
Kaikista eroista huolimatta Eurooppa on jakamaton , ja kaikilla ikävillä asioilla , joita siellä tapahtuu , on seurauksia ja jälkivaikutuksia muuhun alueeseen .
Yhtenäisenä poliittisena kokonaisuutena Euroopalla on tällä hetkellä tilaisuus , jota sillä ei ole koskaan ollut pitkän ja vaiheikkaan historiansa aikana : järjestäytyminen tavalla , joka on läpeensä oikeudenmukainen , rauhanomainen ja kaikkien tasa-arvoisuutta ja yhteistyötä koskevan periaatteen mukainen .
Ei enää vahvempien heikommille tekemää väkivaltaa , vaan yksimielisyyttä ja yleistä konsensusta , ja vaikka niiden saavuttaminen olisikin ikävää ja hidasta , niiden olisi oltava seuraavalla vuosituhannella johtavana periaatteena sekä Euroopan kehittämiselle että vakaudelle .
Tässä yhteydessä tarkoitan Euroopalla maanosaa kokonaisuudessaan .
Tiedämme kaikki , että Euroopan unionin laajentumisprosessiin on liityttävä sen toimielinten jatkuva sekä myös rohkea uudistaminen .
Olen vakuuttunut siitä , että hallitustenvälisessä konferenssissa saadaan aikaan realistisia ehdotuksia , joilla Euroopan unioni saadaan oikealle tielle .
En kuitenkaan usko , että muutokset Euroopan unionin toimielimissä voisivat jäädä siihen .
Se on mielestäni päinvastoin vasta alkua erittäin pitkälle prosessille , joka saattaa kestää vuosikymmeniä .
Prosessille olisi oltava ominaista jatkuva pyrkimys nopeuttaa ja yksinkertaistaa päätöksentekoa Euroopan unionissa ja tehdä se avoimemmaksi .
Sallittakoon minun mainita kaksi konkreettista seikkaa , jotka olen jo useita kertoja ottanut esiin ja joilla voitaisiin nähdäkseni edistää näiden tavoitteiden toteutumista kaukaisessa tulevaisuudessa .
Ensiksikin käsitykseni on , että Euroopan unionille pitäisi saada ennemmin tai myöhemmin täsmällinen , selkeä ja helppotajuinen perussääntö ...
( Suosionosoituksia ) sellainen perussääntö , jonka kaikki Euroopan lapset voisivat oppia vaivattomasti koulussa .
Tämä perussääntö olisi tavanmukaisesti kaksiosainen .
Ensimmäinen osassa laadittaisiin kansalaisten ja Euroopan valtioiden perusoikeudet ja -velvollisuudet , ne perusarvot , joihin yhdistynyt Eurooppa nojaa , sekä Euroopan rakentamisen merkitys ja tavoite .
Toisessa määriteltäisiin Euroopan unionin tärkeimmät toimielimet ja niiden olennaisimmat tehtävät ja keskinäiset suhteet .
Tällaisen perustuslain olemassaolo ei aiheuttaisi automaattisesti tällä hetkellä tuntemamme valtioiden unionin radikaalia muuttumista jättikokoiseksi liittovaltioksi , joka kummittelee unioniin epäilevästi suhtautuvien mielissä , vaan mahdollistaisi ainoastaan sen , että rakenteilla olevan Euroopan asukkaat saisivat selkeämmän käsityksen Euroopan unionin luonteesta .
Näin he voisivat ymmärtää sitä paremmin ja samastua siihen paremmin .
( Suosionosoituksia ) Eräs usein ja oikeutetusti mainituista tärkeistä aiheista unionin toimielinuudistusten yhteydessä on kysymys siitä , kuinka taataan , että pienet unionin jäsenvaltiot voivat olla varmoja , etteivät ne jää suurten valtioiden jalkoihin , toimimalla kuitenkin niin , että eri valtioiden koko otetaan asianmukaisesti huomioon .
Mielestäni yksi mahdollisuus voisi olla toisen edustushuoneen perustaminen Euroopan parlamenttiin .
Äänioikeus ei olisi tietenkään yleinen , vaan eri parlamentit lähettäisivät edustajiaan sinne , esimerkiksi kolme edustajaa valtiota kohden .
Ensimmäinen huone , eli nykyinen parlamentti muodostettaisiin niin , että jäsenvaltioiden erilainen koko otettaisiin huomioon , ja toisella vahvistettaisiin niiden tasa-arvoisuutta : kaikilla jäsenvaltioilla olisi toisessa huoneessa sama määrä edustajia .
Tässä tilanteessa esimerkiksi komission ei pitäisi rakentua kansallisen lähtökohdan perusteella , ja kansalliset parlamentit voisivat olla mukana paljon toimivammalla tavalla .
Oli toimielinuudistusten tai puheena olevan uudistamisen kehittyminen tai lopputulos mikä tahansa , yksi asia on minusta selvä : erimielisyys tai yksimielisyyden puute toimielinasioiden osalta ei saisi jarruttaa Euroopan unionin laajentumista .
Jos näin kävisi , liiallinen viivyttely laajentumisessa uhkaisi aiheuttaa sellaisia seurauksia , jotka olisivat paljon vaarallisempia kuin se , ettei toimielinuudistusta ehkä saataisikaan aikaan .
Hyvät naiset ja herrat , voimme huomata , että tekninen sivilisaatio , joka on syntynyt Euroopan maaperällä ja joka on nykyään levinnyt koko maapallollemme , on saanut huomattavassa määrin vaikutteita eurooppalaisamerikkalaisesta sivilisaatiosta .
Euroopalla on siis erityinen vastuu tämän sivilisaation tilasta .
Kuitenkaan tämä vastuullisuus ei saa koskaan muuttua Euroopan omien arvojen , ajatusten tai hyödykkeiden viemiseksi väkisin muualle maailmaan .
Eurooppa voisi aivan päinvastoin aloittaa lopultakin itsestään ja toimia esimerkkinä , josta toiset voisivat ottaa oppia mutta josta toisten ei suinkaan olisi pakko ottaa oppia .
Koko uudenaikainen käsitys elämästä jatkuvana aineellisena kasvuna ja kehityksenä , joka perustuu ihmisen vakuuttumiseen siitä , että hän on maailmankaikkeuden herra , on Euroopan henkisen perinnön salainen ja valitettava puoli .
Tällaisesta tavasta käsittää elämä johtuu myös nykyisen sivilisaation uhkaavuus .
Minkä muun maailmankolkan olisi vastustettava voimallisesti näitä uhkia kuin sen , joka on pannut tämänsuuntaisen suuren liikkeen , ehkä jopa sivilisaatiomme syöksykierteen alulle ?
Mielestäni Euroopan pitäisi tällaisessa ajallisessa käännekohdassa pohtia rohkeasti sen tavan monitulkintaisuutta , jolla se on vaikuttanut maailmanhistorian kulkuun , ja ymmärtää , ettemme ole ainoastaan opettaneet maailmalle ihmisoikeuksia , vaan olemme myös näyttäneet esimerkkiä juutalaisten tuhoamisesta , emmekä ole johdattaneet maailmaa henkisesti tekemään totta ainoastaan teollisesta vallankumouksesta ja sen jälkeen tiedon vallankumouksesta , vaan olemme myös johdattaneet maailman turmelemaan luontoa aineellisten rikkauksien moninkertaistamisen vuoksi ja ryöväämään luonnonvaroja ja saastuttamaan ilmakehää .
On kyse siitä , että ymmärtäisimme , että vaikka olemmekin panneet alulle valtavan tieteellisen ja teknisen kehityksen , olemme kuitenkin maksaneet siitä kalliin hinnan : olemme syrjäyttäneet koko joukon varsin tärkeitä ja monimutkaisia inhimillisiä kokemuksia , jotka ovat muotoutuneet vuosituhansien saatossa .
Euroopan on aloitettava itsestään .
Eurooppa voi ryhtyä säästämään , vaatia itseään luopumaan tietyistä asioista , kunnioittaa kaikkein parhaimman henkisen perinteensä mukaisesti ylintä kosmista järjestystä , koska se on meidän yläpuolellamme , ja kunnioittaa sen seurauksena myös moraalista järjestystä .
Nöyryys , lempeys , ystävällisyys , sen kunnioittaminen , jota emme ymmärrä , syvällinen solidaarisuuden tunteminen toisia kohtaan , kaiken toiseuden kunnioittaminen , halu tehdä uhrauksia tai hyviä tekoja , jotka vain iäisyydessä voidaan korvata , tämä iäisyys , joka tarkkailee meitä hiljaa omantuntomme kautta : nämä ovat kaikki arvoja , jotka voisivat ja joiden pitäisi sisältyä Euroopan rakentamisen ohjelmaan .
Euroopalla on osittain tai täysin omallatunnollaan 1900-luvun hirveimmät tapahtumat : kaksi maailmansotaa , fasismi ja totalitaarinen kommunistinen järjestelmä .
Viimeisen vuosisadan aikana Euroopassa on tapahtunut myös kolme myönteistä asiaa , vaikka ne eivät olekaan pelkästään Euroopan omaa ansiota : siirtomaaherruuden päättyminen maailmassa , rautaesiripun putoaminen ja Euroopan rakentamisen aloittaminen .
Eurooppaa odottava neljäs suuri tehtävä voisi mielestäni olla se , että yritettäisiin osoittaa esimerkin voimalla , että on mahdollista väistää se suuri vaara , jonka Euroopan ristiriitaisuuksien saattelema sivilisaatio on aiheuttanut tähän maailmaan .
Olisin iloinen , jos se maa , josta olen itse kotoisin , voisi olla kaikessa tässä mukana täysivaltaisena osapuolena .
( Parlamentti osoitti lämpimästi ja pitkään suosiotaan puhujalle seisaallaan . )
Arvoisa presidentti , haluaisin kiittää teitä Euroopan parlamentin puolesta todella lämpimästi tästä oikein vahvasta viestistä , jonka olette meille tuoneet , ja kollegojen suosionosoitukset ovat siitä todisteena .
Haluaisin kiittää teitä : olitte oikeassa muistuttaessanne siitä , että johonkin kansakuntaan kuuluminen on sovitettavissa täysin yhteen eurooppalaisuuden kanssa .
Oman kokemuksenne pohjalta olette osoittanut meille , että eurooppalaisuus ei syntynyt säädöksin , vaan se tapahtui itsestään ja luonnollisesti .
Panin sanomanne merkille , ja tunne on meille kaikille yhteinen ja syvä .
Huomasimme , että olitte uskollinen niille periaatteille , jotka ovat ohjanneet teitä aina ja jotka ovat aina olleet toimienne takana , eli sitoutumiselle perusarvoihin .
Muistutitte meitä vuonna 1994 esittämistänne ehdotuksista , jotka itse määrittelitte hieman provosoiviksi , mutta joskushan juuri utopiat ovat hedelmällisiä , ja pystyimme yhdessä arvioimaan sitä matkaa , jonka olimme kulkeneet .
Ja sitten sanoisin myös , että painotitte varsin sopivasti kansalaisyhteiskunnan roolia ja tärkeyttä , eikä ainoastaan hakijavaltioissa , vaan myös kussakin Euroopan unionin valtiossa lisätäksenne kansalaisten luottamusta , lisätäksenne luottamusta sosiaaliseen solidaarisuuteen , jota me tarvitsemme .
Ja yhteenvetona voisin ehkä todeta , että mielestäni ehdotuksissanne oli kaikkein parasta ennen kaikkea se , että halusitte muistuttaa meitä siitä , että taloudellisten seikkojen ohella Euroopan rakentaminen on hengen työtä .
Toivomme tietenkin erittäin lujasti jatkavamme tätä työtä teidän kanssanne .
Kiitos , arvoisa presidentti .
( Juhlaistunto päättyi klo 12.40 . )
 
AKT : n ja EU : n yhteinen edustajakokous Esityslistalla on seuraavana Corrien laatima kehitysyhteistyövaliokunnan mietintö ( A5-0032 / 2000 ) AKT : n ja EU : n yhteisen edustajakokouksen vuoden 1999 työskentelyn tuloksista . , esittelijä .
( EN ) Arvoisa puhemies , olisin toivonut voivani esittää tämän mietinnön klo 9 aamulla eikä klo 9 illalla .
Toivon , että istuntosalissa olevien jäsenten määrä ei ole osoitus heikosta kiinnostuksesta merentakaiseen kehitysyhteistyöhön .
Mietintö AKT : n ja EU : n yhteisen edustajakokouksen työskentelyn tuloksista tuodaan kuitenkin parlamentin jäsenten käsiteltäväksi tavanomaisen käytännön mukaisesti , ja tämä miellyttävä tehtävä on tänään minun vastuullani .
Voin jälleen kerran raportoida kahdesta erittäin menestyksekkäästä edustajakokouksesta , joista toinen järjestettiin Strasbourgissa ja toinen Nassaussa .
Tämä merkitsi monessa mielessä vanhan aikakauden loppua ja uuden alkua .
AKT : n ja EU : n yhteinen edustajakokous on ainutlaatuinen järjestö maailmanpolitiikassa .
Missä muualla 86 kansan edustajat kokoontuvat yhteen keskustellakseen yhteisistä huolenaiheista ?
Strasbourgin edustajakokous oli viimeinen kokous , jossa lordi Plumb toimi puheenjohtajana .
Kunnianosoituksena hänen suunnatonta työtään kohtaan vaikeana aikana Nassaussa kokoontunut yhteisen edustajakokouksen puheenjohtajisto myönsi hänelle kunniapuheenjohtajan arvon , ja toivotamme hänelle kaikkea hyvää hänen siirtyessään eläkkeelle .
Näissä kahden edustajakokouksen keskipiste on ollut Lomén yleissopimuksen uudistamista koskevat neuvottelut , ja odotan innokkaana , että kaikki asianosaiset valtiot allekirjoittavat ja ratifioivat nopeasti uuden yleissopimuksen .
Muistan , että edellisessä keskipitkän aikavälin uudistuksen yhteydessä , jolloin toimin esittelijänä , silloinen komission jäsen Marin totesi , että uudistuksen pitäisi olla viimeinen .
Hän oli kuitenkin väärässä , ja osoitan kunnioitustani Philip Lowea ja hänen ryhmäänsä kohtaan , sillä he ovat työskennelleet niin menestyksekkäästi kulissien takana saadakseen aikaan uuden yleissopimuksen erittäin vaikeissa olosuhteissa .
Olin myös tyytyväinen kuullessani tänä aamuna komission jäsen Nielsonin kertomuksen ; hän on uurastanut väsymättömästi , jotta neuvotteluissa päästäisiin oikeaan tulokseen .
Osoitan erityistä kunnioitusta hänen menestystään kohtaan .
Osoitan kunnioitusta myös parlamentin jäsen Kinnockia ja hänen työryhmäänsä kohtaan siitä valtavasta työstä , jonka he ovat tehneet Lomén yleissopimuksen tulevaisuuden hyväksi .
Olen täysin varma siitä , että Kinnockin mietinnöllä ja alueellista yhteistyötä ja integrointia koskevalla mietinnöllä oli suuri vaikutus näiden neuvottelujen tuloksiin .
Kiitän myös pieniä saarivaltioita ja ilmastomuutosta käsittelevää työryhmää sekä kalastuksen seurantaryhmää niiden erinomaisista mietinnöistä .
Olemme järjestäneet neuvoston , komission ja AKT-ministerineuvoston kyselytunteja , ja haluaisin kiittää näitä elimiä niiden kiinnostuksesta työhömme .
Työmme tärkein painopiste molemmissa edustajakokouksissa oli köyhyyden poistaminen .
Hyväksytyssä päätöslauselmassa todetaan , että köyhyys merkitsee ihmisoikeuksien rikkomista .
Siinä korostettiin myös sukupuolten välisten erojen poistamisen tärkeyttä , ja kun matkustan Afrikassa ja näen sen työn , jonka naiset ovat tehneet , toivon vain , että ylemmissä valtionhallinnon tehtävissä ja päämiesten viroissa olisi enemmän naisia .
Silloin voisimme ehkä lopettaa osittain petokset , lahjonnan ja huonon hallinnon , jotka ovat levinneet laajalle muutamissa maissa ja jotka on pysäytettävä .
Kuten yleensäkin , useat keskustelumme koskivat maita , joissa käydään sotaa .
Vierailin Etiopiassa ja Eritreassa saadakseni ensi käden tietoa .
Afrikan yhtenäisyysjärjestö OAU tekee parhaansa saadakseen aikaan rauhansopimuksen alueella .
Etiopian tilanne vaatii kuitenkin yhä muutamien kysymysten selvittämistä , ja molempien maiden ihmisoikeustilanne on vakava .
Olimme tyytyväisiä kuullessamme Nassaussa , että Etelä-Afrikan kanssa tehdään kauppasopimus neljä vuotta kestäneiden neuvottelujen jälkeen .
Tämä korostaa EU : n ja kehitysmaiden välisiä johdonmukaisuuteen liittyviä ongelmia , jotka kärjistyivät WTO : n neuvotteluissa Seattlessa .
On tehtävä lujasti töitä , jotta saamme kehitysmaat vakuuttuneiksi maailmanlaajuistumisen ja maailman vapaakauppasopimuksen eduista .
Kävimme Nassaussa kaksi mielenkiintoista keskustelua Itä-Timorista ja Kuubasta .
Kuuballa on tarkkailijan asema , mutta ymmärtääkseni se on nyt osoittanut haluavansa liittyä AKT : hen .
Kaikki AKT : n alueen rajojen sisällä sijaitsevat valtiot , jotka noudattavat demokratiaa , ihmisoikeuksia , hyvää hallintoa ja lainsäädäntövallan riippumattomuutta koskevia vaatimuksia , ovat tervetulleita , siitä olen varma .
Odotan jännittyneenä Kuuban tilanteen kehittymistä .
Kun Kuuban varaulkoministeri Dalmau puhui edustajakokoukselle hän ei epäröinyt osoittaa tunteitaan .
Mitä tulee Itä-Timoriin , Itä-Timorin kansallisen vastarintaliikkeen neuvoston edustaja Da Costa esitti hyvin liikuttavan puheen , jossa hän ilmoitti , että myös Itä-Timor haluaisi liittyä AKT : hen , kun siitä tulee valtio , jolla on oma hallitus .
Meidän on annettava heille kaikki tukemme tämän tavoitteen saavuttamiseksi .
Ihmisoikeudet on niin tärkeä asia AKT : n ja EU : n yhteiselle edustajakokoukselle , että se on nimennyt yhteisen edustajakokouksen varapuheenjohtajat , joiden erityisvelvollisuutena on seurata läheisesti ihmisoikeuksia ja raportoida niistä edustajakokoukselle .
On korostettu muutamia tapauksia , mukaan luettuna Sudanin lapsisotilaita koskeva kysymys , sillä sen naapurimaista on ryöstetty useita lapsia .
Minulla oli kunnia tulla valituksi EU-yhteispuheenjohtajaksi tämän viidennen vaalikauden alusta lähtien ja Mauritiuksen edustaja Clair on uusi AKT-yhteispuheenjohtaja .
Haluaisin tehdä muutamia muutoksia edustajakokoukseemme etenkin sen jälkeen , kun uusi yleissopimus on allekirjoitettu toukokuussa .
Meidän on parannettava AKT-kumppaneidemme ja eurooppalaisten jäsentemme välistä tasa-arvoa , ja haluan päästä eroon " he ja me " -syndroomasta .
Ensinnäkin haluaisin , että yhteisessä edustajakokouksessa istuisi AKT-maiden valittuja jäseniä eikä valtuutettuja suurlähettiläitä tai hallitusten ministereitä .
Uskon , että uusi yleissopimus sisältää tämän .
Toiseksi uudessa yleissopimuksessa määrätään alueellisista edustajakokouksista kuudella alueella , minkä ansiosta voisimme kohdistaa työmme paljon paremmin .
Nämä edustajakokoukset raportoisivat yhteiselle edustajakokoukselle .
Nassaussa Karibialla keskustelimme aluetasolla , ja se oli erittäin tuottavaa .
Teemme näin myös Abujassa Länsi-Afrikassa .
Haluan , että edustajakokous ei ole enää pelkkä keskustelufoorumi vaan että siitä tulee työpaja , jolla parannetaan kaikkien kehitysmaiden ihmisten oloja .
Haluan , että kansalaisyhteiskunnalle annetaan voimakkaampi ääni .
Sen saavuttamiseksi meidän on kuitenkin lopetettava lahjonta ja ryhdyttävä suoriin toimiin .
Meidän on palkittava niitä kansoja , jotka pyrkivät elämään hyvän hallinnon sääntöjen mukaisesti .
Samaten meidän tulisi olla ankaria niitä kohtaan , jotka ovat korruptoituneita ja joiden perustuslaki ei salli vaatimiamme moniarvoisia hallituksia .
Odotan innoissani Zimbabwessa saavutettavia tuloksia .
Eurooppalaiset veronmaksajat eivät enää hyväksy sitä , että heidän verorahojaan käytetään väärin .
Uusien muutosten tuulien on puhallettava Afrikan yli ja on asetettava uusia sääntöjä ja elettävä niiden mukaan .
Yhteisellä edustajakokouksella pitäisi olla johtava rooli hyvän hallinnon , ihmisoikeuksien ja demokratian kunnioittamisen seurannassa yhdessä komission kanssa .
Uskon , että tasa-arvoisina kumppaneina EU : n ja AKT : n valitut edustajat pystyvät suoriutumaan tästä tehtävästä .
Pyydän , että tämä mietintö hyväksytään .
Arvoisa puhemies , haluaisin aluksi onnitella kollega Corrieta hänen erinomaisesta ja laajasta mietinnöstään .
Kaiken kehityspolitiikkaa koskevan pohdiskelun perustana pitää olla ihmisoikeuksien kunnioittaminen ja köyhyyden torjuminen .
Jos kerran köyhyyttä on torjuttava , kehitysapuun myönnettävien määrärahojen vähentäminen monissa jäsenvaltioissa ja EU : ssa on räikeässä ristiriidassa sen kanssa .
Yhteisen edustajakokouksen rahoitukseen pitää tulevaisuudessa varata lisää määrärahoja , joiden tarkoituksena on esimerkiksi se , että voidaan pyydettäessä lähettää AKT-maihin vaalien tarkkailijoita .
EU : n pitää tulevaisuudessa ensinnäkin suuntautua monipuolisemmin kehityshankkeista äänestäessään , toisaalta sen pitää sopia asioista paremmin yksittäisten valtioiden kanssa , jotta toiminta ja varojen käyttö olisi tehokkaampaa .
Yksi esimerkki on koulutusala , joka tulevaisuudessa ansaitsee ja tarvitsee AKT-maissa erityisen paljon tukea .
Kun ajatellaan esimerkiksi Internetin kautta tapahtuvan koulutuksen ja Internetiin liittyvän teknologian mahdollisuuksien valtavaa kehitystä , siitä on tuloksena aivan uusia apuvälineitä tällä hetkellä vielä vaatimattomin välinein varustettujen kehitysmaiden saamiseksi mukaan globaaliin , ei globaalistuvaan maailmaan .
Minusta se on EU : n tuleva tehtävä , nimittäin vaikuttaa tällä tavalla AKT-maissa sellaisen keskiluokan muodostumiseen , joka kykenee toimimaan oman avun tukena .
Esimerkkinä voi tarkastella ongelmia Nigeriassa , jonne tuotiin kaikkialta maailmasta teollisuuden valmistuotteita , joiden huollosta vastaavat kuitenkin melkoisen kalliiksi tulevat ulkomaiset käsityöläiset .
Nigerialaisen väestön vastaava kouluttaminen voisi olla keskiluokan muodostumisen alku .
Mietinnössä selkeästi esiin tuotu ja tulevaisuudessa ehdottoman tarpeellinen työskentelytapojen optimointi mahdollistaa varsinkin suunniteltujen alueellisten edustajakokousistuntojen yhteydessä paremman paneutumisen kehitysmaiden erilaisiin ongelmiin , joihin annettava EU : n apu voidaan valmistella ja toteuttaa paremmin .
Kiitos , hyvä parlamentin jäsen Zimmerling .
Mikäli saamani tieto pitää paikkansa , puhuitte parlamentissa ensimmäistä kertaa .
Kyseessä oli teidän ensimmäinen puheenne ja haluan onnitella teitä siitä .
Puheenvuoro oli erinomainen .
Arvoisa puhemies , hyvät parlamentin jäsenet , sitä ei voi toistaa liian usein : Lomén yleissopimus on muodostanut EU : n kehitysyhteistyön tärkeän osan vuodesta 1975 lähtien ja on toiminut monella tavalla pilottihankkeena .
Kumppanuuteen ja tasa-arvoisuuteen sekä yhteisen edustajakokouksen tarjoamaan parlamentaariseen opastamiseen perustuvana se on malli koko maailmalle .
Sopivasti juhlavuonna , jolloin voimme viettää Lomén yhteistyön 25-vuotisjuhlia , olemme solmimassa uutta ja parannettua kumppanuussopimusta , joka korottaa myös yhteisen edustajakokouksen molemmin puolin aidoksi parlamentaariseksi kokoukseksi .
Sen vuoksi en haluaisi rajoittua katsauksessani vuoteen 1999 ; esittelijä , jäsen Corrie , ilmaisi erinomaisesti kantansa siihen .
Monet niistä asioista , jotka liikuttavat meitä nyt , ovat tulosta kaikkialla maailmassa 1980-luvun lopusta alkaen tapahtuneista perustavista muutosprosesseista .
Ne ovat aiheuttaneet valtavia mullistuksia myös kehitysmaissa .
Jälkivaikutukset tuntuvat edelleen .
AKT-yhteistyö on dynaaminen prosessi .
Sopimusten sisältö on kehittynyt koko ajan Lomé I : stä Lomé VI : een .
Kumppanuusvaltioiden määrä on kasvanut samanaikaisesti huomattavasti nykyiseen 71 : een .
Erityisesti laajentuminen Namibiaan ja Etelä-Afrikkaan liikutti syvästi kaikkia , jotka ovat osallistuneet neuvotteluihin .
Äskettäin Kuuba ilmaisi liittymishalukkuutensa , ja jos Kuuba otetaan mukaan AKT-EU-yhteisöön , se merkitsee askelta , jolla on monia seurauksia ja joka ei toteudu itse Kuubassakaan seurauksitta .
AKT-yhteistyö säilyy siis erittäin jännittävänä , eikä pelkästään uuden sopimuksen uusien painotusten vuoksi .
Köyhyyden torjuminen ja kestävä taloudellinen , kulttuurinen ja sosiaalinen kehitys ovat tärkeitä tavoitteita , kun ponnistelemme demokraattisten , ihmisoikeuksien kunnioittamiseen perustuvien yhteiskuntien rakentamiseksi AKT-maihin .
Siihen sisältyy demokraattisten instituutioiden vahvistaminen .
Yhteisen edustajakokouksen historia on vaikuttava todiste myönteisestä kehityksestä tässä asiassa .
Kun neuvottelupöydässä istuivat aiemmin AKT-maiden puolelta ennen kaikkea hallitusten jäsenet tai virkamiehet tai lähettiläät , nykyään keskustelukumppanimme ovat jo ainakin kolmelta neljäsosalta parlamenttien vaaleilla valittuja jäseniä .
Meidän pitäisi järjestää suuri juhla , kun määrä nousee lähiaikoina 100 prosenttiin , kuten uudessa sopimuksessa toivotaan .
Edistyviä demokratisoitumisprosesseja , jotka toteutuvat erilaisista kriiseistä poiketen pääosin huomaamattomasti , pannaan merkille valitettavan harvoin .
Monenvälisen AKT-yhteistyön erikoisuus on alueellinen yhteistyö tai yhdentyminen .
Euroopan parlamentin pitkältä toivelistalta täyttyy yksi toive : yhteinen edustajakokous voi pitää lähiaikoina myös alueellisia istuntoja .
Sen kuulimme jo .
Tiiviimpi alueellinen yhteistyö voi auttaa estämään etnisten , taloudellisten , sosiaalisten tai uskonnollisten konfliktien puhkeamista , eli sillä voi olla ennalta ehkäisevä vaikutus .
Samasta syystä Euroopan parlamentti on jo kauan kampanjoinut sen puolesta , että kansalaisyhteiskunta osallistuisi päätöksentekoprosesseihin ja yhteistyön hallintoon , ja on korostanut hajautetun yhteistyön merkitystä .
Uudessa sopimuksessa suunniteltu yhteisen edustajakokouksen ja työmarkkinaosapuolten yhteyksien lujittaminen on myös askel oikeaan suuntaan .
Pettymykseksi jää se , että Euroopan kehitysrahastoa ei vieläkään liitetä unionin talousarvioon .
Toivon , ettei sen aikaansaamiseen kulu enää toista 25 vuotta .
Arvoisa puhemies , onnittelen parlamentin jäsen Corrieta hänen mietinnöstään .
Lomén yleissopimus on ollut osoitus EU : n ja AKT-maiden aidosta kumppanuudesta yli 25 vuoden ajan .
On ollut riemuvoitto , että yleissopimusta on ylipäätään jatkettu huolimatta monien tahojen , myös WTO : n , sitä kohtaan harjoittamasta suunnattomasta painostuksesta .
On kuitenkin selvää , että uutta yleissopimusta ei voi arvioida sen olemassaolon perusteella vaan sen perusteella , missä määrin sillä voidaan edistää EU : n sitoumusta poistaa köyhyys ja saavuttaa kansainväliset kehitystavoitteet .
Tämän mittapuun mukaan uusissa järjestelyissä on muutamia vakavia puutteita .
Sopimus on erityinen pettymys esimerkiksi niille AKT-maille , jotka kärsivät vientitulojen lyhyen aikavälin vaihteluista .
Joulukuussa järjestetyssä pitkällisessä neuvotteluistunnossa päästiin kompromissiin , jonka mukaan vähiten kehittyneet , ilman meriyhteyttä olevat valtiot ja saarivaltiot saisivat tukea , jos niiden vientitulojen menetys on vähintään kaksi prosenttia ja jos luovutaan muita AKT-valtioita koskevasta 10 prosentin tasosta .
Lopullisessa neuvotteluistunnossa EU väitti kuitenkin , että se ei itse asiassa ole koskaan lupautunut sisällyttämään saaria ja ilman meriyhteyttä olevia valtioita niiden alueiden joukkoon , jotka ovat oikeutettuja kahden prosentin kynnyksen perusteella annettavaan tukeen .
Tällä muutoksella on ollut musertava vaikutus etenkin Windwardsaarille , joka on ehkä ainoa AKT-maa , joka häviää käytännössä valtavasti uusista järjestelyistä .
Tämä tuntuu erityisen järjettömältä tulokselta , sillä Windwardsaaret on yksi pienimmistä ja haavoittuvimmista AKT-maista , ja sen on nyt maksettava korkea hinta näistä uusista Lomén järjestelyistä .
Tässä yhteydessä WTO : n kaupan alalla harjoittama painostus sen varmistamiseksi , että jokainen Lomén yleissopimus on yhteensopiva WTO : n sääntöjen kanssa , tarkoittaa sitä , että niin kutsuttuja alueellisia talouskumppanuusjärjestelyjä tai vapaakauppasopimuksia koskevan ajatuksen taustalla piilevät valtavat voimat .
Muut kuin vähiten kehittyneet maat tuntevat todennäköisesti huomattavaa painostusta hyväksyä nämä järjestelyt .
On kuitenkin täysin selvää , että monet maat eivät yksinkertaisesti pysty siirtymäkauden jälkeenkään vapauttamaan markkinoitaan vapaakaupan kylmille tuulille tuhoamatta omaa kotimaan talouttaan .
Tämän vuoksi meidän on oltava erityisen varovaisia , jotta varmistamme , että valtioilla , jotka eivät vielä ole valmiita vapaakauppajärjestelyille , on valittavanaan todellisia vaihtoehtoja .
Meidän on varmistettava , että AKT-maiden alueellista integrointia edistäviä strategioita kehitetään niiden itsensä vuoksi .
Lopuksi EU : n ja AKT-maiden olisi vaadittava yhteisesti kaikkien uusien kaupan alan neuvottelukierrosten yhteydessä , että GATT-sopimuksen 24 artikla uudistetaan , jotta saadaan aikaan nimenomaan alueellisia ei-vastavuoroisia kauppasopimuksia rakenteellisesti ja taloudellisesti erilaisten maaryhmien välillä .
Lomén yleissopimus on ainutlaatuista kumppanuutta , mutta ollakseen todella tehokas , sen on ulotuttava Lomén sopimuksen puitteissa käytävien keskustelujen yli , ja tämä edellyttää WTO : n osallistumista ja kumppanuutta kaikissa muissa kansainvälisissä neuvottelufoorumeissa .
Arvoisa puhemies , haluan paljastaa tässä keskustelussa niiden Afrikan , Karibian ja Tyynenmeren köyhien valtioiden kurjan kohtelun , joista kehdataan väittää , että ne hyötyisivät Lomén yleissopimuksesta .
Lomén sopimuksella ei ole millään tavoin onnistuttu suojelemaan AKT-valtioita edes kaupallisten suhteiden tasolla , sillä niiden Euroopan kanssa harjoittaman , jo ennestäänkin vaatimattoman kaupan osuus on vähentynyt puolella .
Tämä on osoitus Euroopan unionin jäsenvaltioiden ja AKT-valtioiden välisten erojen kasvusta .
Lomén sopimuksesta hyötyvät pääasiassa muutamat suuret teollisuus- tai rahoituskonsernit , jotka jatkavat AKT-valtioiden ryöväämistä ja pitkittävät niiden taloudellista riippuvaisuutta erityisesti entisistä siirtomaavalloista .
Niin sanottu kehitysapu ei näköjään edistä kehitystä , koska AKT-maiden enemmistö on tilanteessa , jossa niiden jälkeenjääneisyys vain pahenee lieventymisen sijasta , sillä kehitysavulla ei voida edes peitellysti tukea eurooppalaisia teollisuuden vientiyrityksiä .
Kehitysavusta nettoavat vain kehitysmaiden valtaapitävät järjestelmät ilman , että kansojen köyhä enemmistö hyötyisi siitä .
Vaikka kehitysapu suunnattaisiin oikeudenmukaisesti uudelleen , se ei riittäisi kaikkein välttämättömimpien perusinfrastruktuurien , kuten terveys- ja koulutusjärjestelmien tai juomaveden hankinnan rahoittamiseen .
Suurvallat ovat useita vuosia vähentäneet jo ennestäänkin naurettavan vähäisen kehitysavun määrää .
Kyynisyyden huippu on se , että ne tekevät sen ihmisoikeuksien laiminlyöntiin tai lahjontaan vedoten .
Mutta kuka näitä lahjontaa edistäviä järjestelmiä sitten suosii , elleivät rikkaiden valtioiden hallitukset ?
Suljemme itse asiassa silmämme juuri niiltä pääasiallisilta lahjojilta , suurilta öljykonserneilta , vedenjakelulaitoksilta tai julkisista urakoista vastaavilta yrityksiltä , joiden rankaisemiseen meillä kuitenkin olisi mahdollisuus sen ansiosta , että niiden toimipaikat sijaitsevat täällä Euroopassa .
Vääränlaista keskustelua on sellainen , jossa keskitytään joko Lomén sopimuksen ja siihen sisältyvien kiintiöiden sekä sen synnyttämän protektionismin jatkamiseen , tai sitten päinvastoin Euroopan unionin ja AKT-maiden välisten erityissuhteiden asteittaiseen purkamiseen vapaakaupan nimissä , sillä tällaisessa keskustelussa on kyse kahdesta tavasta jatkaa AKT-maiden ryöväämistä ja köyhdyttämistä .
Vastustan halpamaista ja epäinhimillistä järjestelmää , jonka vuoksi satoja miljoonia ihmisiä sananmukaisesti kuolee kurjuuteen sen vuoksi , että rikkaiden vähemmistö pääsisi kartuttamaan rikkauksiaan .
Jo murto-osa suurten konsernien kahmimista valtavista rikkauksista riittäisi köyhien maiden kurjuuden poistamiseen , mutta niin kauan kuin meillä ei ole uskallusta syyttää näitä suuria kapitalistisia konserneja köyhien maiden kurjuudesta , tyydymme vain todellisten ongelmien peittelyyn .
Arvoisa puhemies , kiitän jäsen Corrieta , AKT : n ja EU : n yhteisen edustajakokouksen puheenjohtajaa , jolla oli vaikea tehtävä hänen laatiessaan mietintöä senkaltaisesta vaikeasta kokouksesta kuin AKT : n ja EU : n yhteinen edustajakokous .
Käyn tässä puheenvuorossani läpi ainoastaan muutamia seikkoja , jotka ovat mielestäni olennaisen tärkeitä .
Uskon , että Euroopan parlamentin pitää vaatia voimakkaasti sitä , että yhteisestä edustajakokouksesta tulisi todellakin parlamentaarinen kokous , joka kehottaisi AKT-maita edustamaan itseään kansallisten parlamenttien jäsenten välityksellä näiden maiden demokraattisen kokonaisuuden vahvistamiseksi .
Haluaisin nyt antaa oman panokseni keskustelulle kiinnittämällä huomioni maailmanlaajuistumiseen ja WTO : hon , jotka kummatkin AKT-maat näkevät huomattavana ongelmana kehitykselleen .
Mielestäni AKT-maat tarvitsisivat siirtymäkauden , mutta on niin ikään välttämätöntä , että niitä ei uuden tukien alueellistamisajatuksen puitteissa tueta ainoastaan maatalouden ja kalastuksen osalta , vaan myös hyödyntämällä pohjamaata ja mineraalivaroja , joista joidenkin hyödyntäminen tuottaa AKT-maiden kannalta vain vähäistä taloudellista voittoa .
Kolmas seikka koskee sitä ponnistelua , johon Euroopan parlamentin yhteisen työryhmän välityksellä yhteisessä edustajakokouksessa pitää ryhtyä AKT-maiden talousarvioiden vakauttamiseksi valitsemalla huolellisesti budjettikohdat , jotta voitaisiin mahdollistaa taloudellinen , mutta ennen kaikkea sosiaalinen kehitys , sekä valvomalla niitä tulopolitiikkoja ja veropolitiikkoja , jotka ovat mahdollisesti vallitsevat AKT-maissa .
Meidän pitää asettaa AKT-maiden kansat etuoikeutettuun asemaan luomalla yhteys niiden vallanpitäjiin , joiden pitää olla täysin tietoisia siitä , että Euroopan unionin antama tuki on tarkoitettu kansoille eikä mahdollisille yksittäisille hallitseville tahoille , jotka joissakin maissa hallitsevat kaikkia sisäisiä ja ulkoisia voimavaroja .
Lopuksi neljäs seikka : etnisten ryhmien ja valtioiden välisten kiistojen torjuminen pitää olla jatkuva huolemme , ja jossain määrin torjumista voitaisiin toteuttaa sekä vahvan ja arvovaltaisen diplomaattisen kampanjan että minun tekemieni ehdotusten kautta .
Arvoisa puhemies , haluaisin yhtyä kollegani Karin Junkerin äsken esittämään myönteiseen arvioon ja lisäisin , että jäsen Corrie aloitti työnsä yhtenä AKT : n ja EU : n yhteisen edustajakokouksen puheenjohtajista ja hän toimi tehokkaasti ja puolueettomasti , mistä hän ansaitsee kaiken tunnustuksemme .
Puheenvuorossani kerron vain eräästä pari päivää sitten tapahtuneesta seikasta , joka oli osittain seurausta niistä tapahtumista , joihin nyt käsittelemässämme mietinnössä viitataan .
Puhun Kuuban 2. helmikuuta ilmaisemasta aikeesta liittyä AKT-maista koostuvan ryhmän täysivaltaiseksi jäseneksi .
AKT : n ja EU : n yhteisen edustajakokouksen edellisessä kokouksessa Nassaussa oli mukana kuubalainen valtuuskunta , ja täysistuntoon otti osaa varakansleri Dalmau , ja hänen kanssaan syntyikin vilkas keskustelu , jota seuranneisiin lukuisiin keskusteluihin monet meistä osallistuivat .
Nassaun kokouksen jälkeen parlamentin valtuuskunta , jäsen Corrien ja kehitysyhteistyövaliokunnan puheenjohtaja Joaquin Mirandan johtamana , vieraili Havannassa , jossa päästiin varsin selventävään mielipiteidenvaihtoon .
Minulla on sellainen vaikutelma , että tämä Euroopan parlamentin vierailu oli lopullinen sysäys sille , että kuubalaiset ystävämme vakuuttuivat siitä , miten sopiva hetki olisi ottaa askel eteenpäin Euroopan unionin yhteistyökanavien aktivoimisessa .
Olemme poliittisesti huomattavan tärkeässä vaiheessa , ja toivon , että Euroopan parlamentista käsin innostamme unionia omaksumaan asianmukaisen myönteisen kannan ja myötämielisen asenteen , joka mahdollisimman nopeasti johtaisi unionin myönteiseen vastaukseen Kuuban pyrkimysten osalta .
Tämä on tärkeää ainakin kolmesta syystä .
Ensinnäkin Kuuban kannalta sen kansan kehityksen ja hyvinvoinnin vuoksi ja jotta lopulta saataisiin Yhdysvaltojen asettama saarto loppumaan .
Tämän saarronhan Euroopan parlamentti ja Yhdistyneet Kansakunnat ovat toistuvasti tuominneet .
Toiseksi meidän on muistettava , että kaikki AKT-maat kannattivat Kuuban ehdokkuutta .
Jos Euroopan unioni reagoi myönteisesti assosioitujen kumppaneidemme suositukseen , osoitamme samalla kunnioitusta ja arvonantoa näitä maita kohtaan , millä on myönteisiä vaikutuksia niiden kanssa käymämme yhteistyön puitteisiin .
Ei voida myöskään olla välittämättä siitä , mikä merkitys äsken ehdottamallani päätöksellä olisi osoituksena Euroopan unionin johdonmukaisuudesta ja autonomiasta sekä siitä , ettei EU ole painostuskeinon alistettavissa .
Jos Kuuba hyväksytään AKT-maiden ryhmään , osoitamme , ettemme ole mukana epäreilussa paying but not playing -pelissä , ja että jos olemme närkästyneitä Helms-Burtonin lain kaltaisista typeryyksistä , emme ole sitä hurskastellaksemme , vaan olemme valmiita toimimaan , olivatpa seuraukset sitten , mitkä tahansa .
Parin viikon sisällä AKT : n ja EU : n yhteinen edustajakokous kokoontuu jälleen , ja olen varma , että tätä asiaa käsitellään siellä .
Olisi toivottavaa , että tässä yhteydessä Euroopan parlamentin edustajat asettautuisivat tukemaan Kuuban pyrkimyksiä , minkä kollegamme AKT-maiden parlamenteissa epäilemättä tekevät .
Kuuban on tietenkin kaikkien muiden jäsenten tavoin täytettävä kaikki asetetut ehdot .
Kuubalaiset tietävät tämän , ja on varmaa , että he toimivat sen mukaisesti .
On myös tehtävä selväksi , ettei Kuubalta aiota vaatia enempää kuin muilta kumppaneilta on vaadittu .
Kuuban halu liittyä AKT-maihin on myönteinen asia ja Kuuba olkoon tervetullut meidän joukkoomme .
Sanon tämän koko sydämestäni , mutta myös siksi , että olen syvästi vakuuttunut siitä , että samoin kuin saarto on aiheuttanut vain kurjuutta , ja sen seurauksena kuubalaisille mielipahaa , ja tehnyt heistä peräänantamattomia nyt tukemamme yhdentyminen ja sen seurauksena syntyvä vauraus johtavat lientymiseen ja avoimuuteen , joita me kaikki kaipaamme ja joista me kaikki , varsinkin Kuuban kansa , hyödymme .
Arvoisa puhemies , minäkin haluan aloittaa kiittämällä ja onnittelemalla esittelijä Corrieta erinomaisesta mietinnöstä , jossa mielestäni kuvataan ja tiivistetään erinomaisesti sitä työtä , jota AKT : n ja EU : n yhteisessä edustajakokouksessa on tehty vuonna 1999 .
Puheaikani on lyhyt ja haluan itse asiassa ottaa esiin vain kaksi kysymystä : Ensimmäinen kysymys liittyy köyhyyden torjuntaan , josta on mielestäni muodostumassa kiusallinen asia sekä EU : lle että jäsenvaltioille .
Vaikka olemmekin sekä perustamissopimuksessa että YK : n Riossa ja Kööpenhaminassa pidetyissä kokouksissa sitoutuneet työskentelemään maailmassa vallitsevan köyhyyden vähentämiseksi , kehitysapumäärärahoja itse asiassa leikataan , mikä on vastoin antamiamme lupauksia .
Tämä suuntaus on pysäytettävä .
Meidän on aloitettava velan peruuttamisesta .
Meidän on ryhdyttävä sanoista tekoihin .
Haluaisin , että ottaisimme johtavan aseman tässä työssä .
Toinen kysymys liittyy siihen , että käymme useassa yhteydessä keskusteluja siitä , että AKT-maiden on opittava demokratian perusteet .
Päätöslauselman 2 ja 3 kohdassa ehdotetaan , että työmetodeja olisi kehitettävä ja että ne olisi optimoitava uuden sopimuksen puitteissa .
AKT-maita on kehotettava sisällyttämään valtuuskuntiinsa monipuoliset , maataan edustavat poliittiset mielipidesuuntaukset .
Se on mielestäni oikein hyvä asia , ja kannatan sitä täysin .
Meidän on kuitenkin kysyttävä itseltämmekin , kuinka me toteutamme demokratiaa .
Miten demokratia toteutuu siinä valtuuskunnassa , joka edustaa Euroopan parlamenttia AKT : n ja EU : n yhteisessä edustajakokouksessa ?
Yhteisen edustajakokouksen valtuuskuntaa eivät koske mitkään säännöt , toisin kuin Euroopan parlamenttia ja parlamentin valiokuntia , joissa mietinnöille nimetään ja nimitetään esittelijä .
Kaksi suurta ryhmää vastaa kaikkien mietintöjen , yleiskertomusten ja niin edelleen laatimisesta .
Tämän epädemokraattisen järjestelmän muuttamiseksi me , Vihreät / Euroopan vapaa allianssi -ryhmä , olemme jättäneet tarkistuksen 6 .
Tässä tarkistuksessa pyydämme , että mietintöjen ja yleiskertomusten esittelijät sekä työryhmien jäsenet on nimitettävä selkeiden demokraattisten sääntöjen mukaan .
Tässä yhteydessä on kiinnitettävä huomiota pieniin ryhmiin ja niiden edustuksellisuuteen .
Arvoisa puhemies , arvoisa komission jäsen , hyvät kollegat , haluan ensinnäkin omasta puolestani onnitella kollegaamme , Corrieta , hänen laadukkaasta kertomuksestaan , joka kuvaa osuvasti AKT : n ja EU : n yhteisessä edustajakokouksessa jossa hän hoiti tehokkaasti yhteisen puheenjohtajan tehtävänsä käytyjä keskusteluja .
Köyhyyden poistaminen on ollut eräs keskeisistä tavoitteistamme , ja useat puhujat ovat tämän kunnianhimoisen tavoitteen saavuttamiseksi kiinnittäneet huomiota tarpeeseen säilyttää eräs tärkeä väline , jolla tarkoitan Euroopan unionin ja AKT-valtioiden välisiä , Lomén sopimusten puitteissa tehtäviä suosituimmuussopimuksia .
Haaste on valtava .
Maailmanlaajuistuminen , kaupan vapautuminen , WTO : n aseman korostaminen sekä siitä johtuva yleismaailmallinen filosofia ovat vaarantaneet pohjoinen-etelä-vuoropuhelun perussisällön .
Näin ollen voimme vain iloita kehitysyhteistyötä koskevan uuden kumppanuussopimuksen tekemisestä .
Itse olen vakuuttunut siitä , että viimeisessä yhteisessä edustajakokouksessa toteutetuilla tehtävillä sekä Seattlen tapahtumien synnyttämällä uudella ilmapiirillä on ollut ratkaiseva vaikutus neuvottelujen käynnistymiseen .
Vaikka olenkin iloinen sopimusten uudistamisesta , huomioni kiinnittyy erityisesti suhteissamme vastedes puhaltaviin uusiin tuuliin , joita päättyvien neuvottelujen tasapainoisuus kuvastaa .
Euroopan unioni näyttää vihdoinkin päässeen eroon sellaisten rahoittajien vanhasta ja holhoavasta , sanalla sanoen neokolonialistisesta logiikasta , jotka ryhtyvät mielellään luennoimaan ystävämme Michel Rocardin suosimalla tavalla .
Unioni on vihdoinkin hyväksynyt ajatuksen , jonka mukaan yksikään vuoropuhelu ei voi olla aito eikä tehokas , ellei sitä toteuteta kunnioittamalla yhteistyökumppaneiden ihmisarvoa .
Euroopan unionin viisaudesta ja vaatimattomuudesta todistaa se , että se luopuu tekemästä hyvä hallinto -käsitteestä välinettä , jolla teknokraatit saisivat käyttöönsä uusia sopimusehtoja .
Meiltä on mennyt kaksi vuosisataa sellaisen demokratian perusteiden hävittämiseen , jonka hauraudesta nykytapahtumat muistuttavat meitä jatkuvasti .
Millä perusteella me tuputamme mallejamme kansoille , joiden historia , arvot ja identiteetti eroavat perusteellisesti omistamme ?
Itse kannatan sitä , että näissä sopimuksissa tuotaisiin selkeästi ilmi halumme aloittaa yhteistyö sellaisten uusien toimijoiden kuten alueellisten yhteisöjen ja kansalaisjärjestöjen kanssa .
Tämä on mielestäni ainoa mahdollinen tie siihen suuntaan , jossa yhteistyökumppaneidemme kansalaiset hyväksyisivät vähitellen tuon yhteistyön .
Yhteistyömme tehokkuuden takeena olisi lyhyesti sanottuna se , että ryhdymme kantamaan vastuuta kehitysmaista sen sijasta , että syydämme niille häpeällistä ja kehittymätöntä kehitysapua .
Arvoisa puhemies , arvoisa komission jäsen , hyvä esittelijä ja hyvät kollegat , ensinnäkin myös minä haluaisin onnitella parlamentin jäsen Alexander Corrieta hänen mietintönsä yhteenvedon tarkkuudesta ja täsmällisyydestä .
Euroopan parlamentin mielipiteellä AKT : n ja EU : n yhteisen edustajakokouksen toiminnasta on ollut suuri merkitys , eikä sen vaikutusta Euroopan unionin politiikan ja roolin johdonmukaisuuden edistämiseen kehityksen ja yhteistyön alueilla voida kiistää .
Erityisesti esiin nousee se merkityksellinen rooli , joka tällä yhä parlamentaarisemmalla yhteisellä edustajakokouksella on Euroopan unionin ja AKT : n välisten suhteiden vahvistamisessa .
Tämän myönteisen toiminnan takia olisi kaikkien etujen mukaista laatia yhteiselle edustajakokoukselle talousarvio , joka tukisi sen työn laadun vahvistamista .
Tämän yhteisen edustajakokouksen toiminnan osalta kannatamme esittelijän ehdotusta järjestää alueellisia parlamentaarisia edustajakokouksia kuudella yleissopimuksen kattamalla alueella , eli Karibian ja Tyynenmeren alueilla sekä neljällä afrikkalaisella alueella .
Nämä alueelliset edustajakokoukset valvoisivat toimia kyseisillä alueilla .
Köyhyys on ollut kaikkien yhteisen edustajakokouksen keskustelujen yhteinen nimittäjä , ja sen poistaminen on Euroopan unionin kehityspolitiikan ensisijainen päämäärä .
Muistakaamme Nassaun kokouksen päätöslauselman mukaisesti noudattaa kansainvälisen yhteisön solmimia , köyhyyden vähentämiseksi laadittuja sopimuksia .
Nyt tarvitaan johdonmukaisuutta ja toimintaa .
Tulevassa Lomén yleissopimuksessa on mainittava erikseen panostus koulutukseen , ja sen on edistettävä alueellista yhteistyötä ja paikallisten tahojen osallistumista .
Paikallisten tahojen osallistuminen on ehdottoman tärkeää .
Ja mielestäni laajemmassa yhteydessä ensisijaisia ovat köyhien maiden velkojen muuttaminen ohjelmiksi , jotka tähtäävät köyhyyden poistamiseen ja kestävään kehitykseen samoin kuin petosten ja korruption valvontaan .
Meidän on edettävä konkreettisin ja johdonmukaisin toimin .
Köyhien maiden väestö alkaa tulla epätoivoiseksi .
Pyydän komissiota aloittamaan yritykset Itä-Timorin liittämiseksi mitä pikimmin osaksi Lomén yleissopimusta , minkä avulla edistettäisiin muiden toimien ohella köyhyyden poistamista ja maan taloudellista , kulttuurista ja yhteiskunnallista kehitystä sen sisäisen demokratisoinnin lujittamiseksi .
Lopuksi en halua jättää onnittelematta neuvoston puheenjohtajaa tulevan eurooppalais-afrikkalaisen huippukokouksen johdosta enkä vetoamatta kaikkiin osallisiin , jotta he onnistuisivat edistämään käytännön toimien toteuttamista rauhan , demokratian ja köyhyyden poistamiseksi alikehittyneissä Afrikan maissa . .
( DA ) Arvoisa puhemies , haluaisin käyttää tilaisuutta hyväkseni ja kiittää esittelijää erinomaisesta mietinnöstä ja haluan kiittää myös yhteistä edustajakokousta siitä työstä , jota se on tehnyt vuonna 1999 .
Olen myös iloinen voidessani vahvistaa , että osallistun yhteisen edustajakokouksen seuraavaan kokoukseen , joka pidetään Nigeriassa maaliskuussa .
Komissio haluaisi , että yhteisellä edustajakokouksella olisi merkittävämpi asema , erityisesti sen vuoksi , että voisimme käydä laajempaa poliittista vuoropuhelua kehitysyhteistyökumppaniemme kanssa .
Komissio on esittelijän kanssa samaa mieltä siitä , että köyhyyden torjunta on edelleenkin kehitysyhteistyöpolitiikan perustavoite ja että sillä tulee aina olemaan keskeinen asema siinä .
Jotta valtiot voisivat kuitenkin kehittyä , ne on otettava aktiivisesti mukaan globaaliin talousjärjestelmään .
Kehitysyhteistyökumppaniemme kanssa käytävän kaupan osalta komissio on valmis takaamaan , että kaikissa uusissa järjestelyissä otetaan huomioon AKT-maiden taloudelliset ja sosiaaliset erityisrajoitukset .
Parlamentin jäsen Lucas mainitsi , että Stabex- ja Sysmin-vakauttamisjärjestelmiä pitäisi jatkaa .
Siitä olen eri mieltä .
Nämä järjestelmät ovat osoittautuneet epätarkoituksenmukaisiksi , koska todellisuudessa vain muutamat näistä 71 valtiosta hyötyvät niistä .
Ne vaikuttavat liian hitaasti , ja sen vuoksi on selvää , että kehitysmaat kannattavat uutta joustavampaa järjestelmää , josta puhumme tulevaisuudessa .
Mitä tulee Itä-Timorin kaltaisten valtioiden liittymiseen Lomén sopimukseen , voin vain toistaa sen , mitä sanoin äskettäin Euroopan parlamentin kehitysyhteistyövaliokunnalle , nimittäin , että ne ovat tervetulleita .
Hakijoiden pitää itse päättää , haluavatko ne koputtaa oveen .
Vasta sen tapahduttua otamme kantaa tapaukseen .
Komissio toteaa , että AKT-maat ovat äskettäin antaneet lausunnon , jonka mukaan ne tukevat Kuuban jättämää Lomén sopimusta koskevaa liittymishakemusta .
EU : n taholta on aina sanottu , että Kuubaan suhtaudutaan rakentavasti , aivan kuten EU : n yhteisessä kannassa on hahmoteltu , mutta minun on todettava , että keskustelut tulevat olemaan vaikeita .
Norsunluurannikon osalta voin todeta , että kaikki kyseiset 28 miljoonaa euroa on maksettu takaisin sen sopimuksen mukaan , joka laadittiin taloudellisten väärinkäytösten tutkinnan jälkeen .
Voin myös todeta , että harkitsemme Euroopan kehitysrahaston rahoituksen sisällyttämistä yhteisön talousarvioon .
Komissio kannattaa sitä , mutta juuri nyt emme voi antaa uutta ilmoitusta siitä , milloin ja miten se tapahtuisi .
366 a artiklan osalta voin todeta , että uutta kumppanuussopimusta koskevissa neuvotteluissa laadittiin uusi menettely , joka koskee sellaisten tapausten käsittelyä , joissa ihmisoikeuksia , demokratian periaatteita ja oikeusvaltion periaatteita rikotaan .
Amsterdamin sopimuksen hyväksymisen jälkeen tilanne on nyt se , että parlamentti saa 300 artiklan perusteella täydelliset tiedot kaikista päätöksistä , ja komissio ottaa jatkossakin huomioon ne päätökset , joita parlamentti tekee tässä asiassa .
Tällaisten päätösten yhteydessä emme aio ryhtyä noudattamaan sellaista menettelyä , joka vaatisi myöntävää lausuntoa parlamentilta .
Se vaatisi nimittäin muutoksen tekemistä äskettäin hyväksyttyyn Amsterdamin sopimukseen .
Käsittelen lopuksi esittelijän tavoin Etelä-Afrikan kanssa solmittua sopimusta .
Olen yksinkertaisesti iloinen - tai pikemminkin onnellinen - siitä , että voin tämäniltaisen keskustelun lopuksi erittäin sopivasti ilmoittaa , että Etelä-Afrikan presidentti on tänään antanut tukensa sille kiistakysymysten ratkaisulle , jonka esittämisestä Etelä-Afrikalle EU : n ulkoministerineuvosto pääsi yksimielisyyteen maanantaina .
" Grappa-sota " on siis ohi .
Rauha on palannut , ja voimme nyt odottaa innokkaina Etelä-Afrikan kanssa tehtävää yhteistyötä , joka vastaa niitä yhteisiä unelmia ja arvoja , joihin tämän suhteen olisi koko ajan pitänyt perustua .
Tämä on mielestäni hieno päätös kaiken kaikkiaan melko myönteiselle keskustelulle , ja haluaisin vielä kerran kiittää esittelijää ja parlamenttia siitä yhteistyöstä , jota kolmannen maailman maiden hyväksi on tehty juuri tämän työn parissa .
Kiitän teitä , arvoisa komission jäsen .
Julistan keskustelun päättyneeksi .
Äänestys on huomenna kello 12.00 .
 
Vakautus- ja assosiaatiosopimus EJTM : n kanssa Esityslistalla on seuraavana Swobodan laatima ulkoasioiden , ihmisoikeuksien sekä yhteisen turvallisuuden ja puolustuspolitiikan valiokunnan mietintö ( A5-0031 / 2000 ) komission suosituksesta neuvoston päätökseksi komission valtuuttamisesta neuvottelemaan vakautus- ja assosiaatiosopimuksesta entisen Jugoslavian tasavallan Makedonian kanssa ( SEC ( 1999 ) 1279 - C5-0166 / 1999 -1999 / 2121 ( COS ) ) .
Arvoisa puhemies , arvoisa komission jäsen Patten , hyvät kollegat , tänään on kyse maasta , joka on saanut kokea todella kovia aikoja , maasta , joka kuitenkin omalla voimallaan , omalla tahdollaan ja varmasti myös kansainvälisen yhteisön tuella on kehittynyt erittäin hyvin .
Kun Euroopan unioni , neuvosto ja komissio ehdottavat sille ja parlamentti yhtyy huomenna todennäköisesti tähän ehdotukseen ensimmäisenä Kaakkois-Euroopassa , Balkanin alueella uskaltaudun käyttämään tätä käsitettä , vakautus- ja assosiaatiosopimusta , se on ensi sijassa kiitos tai tunnustus siitä , että entisen Jugoslavian tasavalta Makedonia on hankkiutunut hyvään asemaan , taloudellisesti , mutta tietysti ennen kaikkea myös poliittisesti , lähialueen sotaan ja omaan vähemmistöönsä nähden .
33 : n tai 35 prosentin vähemmistö maassa ei ole pikku juttu , kun otetaan huomioon ympäristö , jossa tämä maa sijaitsee .
Maa ja sen poliitikot varmasti erilaisia eri paikoissa ovat tehneet aina erittäin hyvää työtä , ja sille on annettava tunnustus .
Komissio ehdottaa meille , että solmisimme neuvoston kanssa sopimuksen .
Haluaisin tehdä muutaman huomautuksen , jotka koskevat niitä aloja , joilla meillä on kenties hieman erilaiset näkemykset , vaikka haluaisin tässäkin yhteydessä erityisesti korostaa komission jäsen Pattenin työtä ja kiinnostusta entiseen Jugoslavian tasavaltaan Makedoniaan ja koko alueeseen ja antaa sille tunnustusta .
Ensimmäinen asia : alueellinen lähestymistapa .
Olen sitä mieltä , että alueellinen lähestymistapa on oikein ymmärrettynä tärkeä ja välttämätön .
Yhteistyövalmiuden on oltava olemassa .
Jos sitä ei ymmärretä tietyllä tavalla pakoksi vaan valmiudeksi , mahdollisuudeksi , jota kaikkien maiden pitää hyödyntää , silloin tämä lähestymistapa on oikea .
Kun katsomme entisen Jugoslavian tasavallan Makedonian suuntaan , huomaamme kuitenkin , että lähialueella on joitakin maita , joiden kanssa on erittäin vaikea tehdä esimerkiksi taloudellista yhteistyötä , kuten Kosovon ja Albanian kanssa , tai poliittista yhteistyötä , kuten Jugoslavian kanssa .
Yhteistyö Bulgarian ja erityisesti Kreikan kanssa on toisaalta kehittynyt myönteisesti , sekin on tunnustettava .
Euroopan unionin on pohdittava tässä yhteydessä se aloitti pohtimisen jo alkuviikolla , kuinka naapurimaa Jugoslavia saataisiin kaikesta huolimatta mukaan alueelliseen yhteistyöhön peruuttamatta millään tavalla tähän pelottavaan hallintoon kohdistuvaa arvostelua .
Esitän sen vuoksi huomenna tarkistuksen , jolla kannatamme sitä , että pakotteet suunnataan hallintoon ja kansalaisille myönnetään toisaalta tiettyjä helpotuksia , samoin kuin taloudelle taloudellisen yhteistyön muodossa .
Tästä syystä olen kiitollinen pohdiskeluista saanen mainita sen tässä , koska olen kotoisin maasta , jonka läpi Tonava virtaa , joita komissio esittää , siis komission jäsen Patten sekä varapuhemies Palacio , jonka kanssa olin äskettäin Budapestissa , jotka koskevat Tonavan tekemistä taas purjehduskelpoiseksi , jotta tämäkin alue saisi taas mahdollisuuden pieneen taloudelliseen elpymiseen , mikä olisi tärkeää tietysti ennen kaikkea Romanialle .
Olen sitä mieltä , että tämä alueellinen lähestymistapa on oikea lähestymistapa oikein ymmärrettynä , nimittäin menetelmänä , jossa alue vaikuttaa itsekin talouden elpymiseen .
Kuten sanottu , sitä ei saa ymmärtää pakoksi eikä asettaa ennakkoehdoksi .
Toinen asia : haluaisin sanoa aivan selvästi meidän haluavan , että entisen Jugoslavian tasavallan Makedonian tie Euroopan unioniin on auki ja että sille tarjotaan jäsenyyttä .
Meidän mielestämme on harhakuvitelmaa luulla , että olisi järkevää jättää jäsenyyshakemus nyt , mutta pidämme myös vääränä ajatella , että puhumme siitä joskus myöhemmin .
Entisen Jugoslavian tasavalta Makedonia haluaa nyt sellaisen vastauksen , että se saa periaatteessa tämän mahdollisuuden , kun tilanne on sopiva .
Maa pelkää , että se ohjataan tietyllä tavalla sivuraiteelle .
Se näkee tukivälineiden muutoksessa uhan siitä , että se ei olekaan enää Eurooppaan menevän junan viimeinen vaunu , vaan että tämä juna etenee Euroopassa ja päätyy sivuraiteelle .
Minä luulen kuitenkin , että komission jäsen Patten ymmärtää senkin .
Pyydän häntä todella painokkaasti selvittämään vastaavissa keskusteluissa tämänkin asian .
Kolmas asia : uskon , että entisen Jugoslavian tasavalta Makedonia on osoittanut ainakin tähän asti , että se pystyy käyttämään välineitä hyvin .
Vaikka tilanne muuttuu tietysti aina , entisen Jugoslavian tasavalta Makedonia osoittaa tulevaisuudessakin , että monet niistä tehtävistä , jotka hoidetaan nyt vielä Brysselistä käsin , voidaan hoitaa tulevaisuudessa Skopjessa , entisen Jugoslavian tasavallassa Makedoniassa .
Toivon , että kollegat voivat myöntyä siihen , että hyväksymme nämä tarkistukset entisen Jugoslavian tasavaltaa Makedoniaa kohtaan osoitettuna hyvän tahdon eleenä .
Arvoisa puhemies , Jugoslavian sotien alusta lähtien Makedonian tasavallalla - käytän mieluimmin tätä lyhyttä nimeä - on ollut rakentava ja rauhaa ylläpitävä osa .
Muistutamme Makedonian hallituksen ja silloisen Bosnian ja Hertsegovinan hallituksen esityksistä , joissa pyrittiin väkivallattomaan joustavuuteen , väkivallattomaan irrottautumiseen Jugoslavian liittovaltiorakenteesta .
Makedonialaiset ystävämme ovat siis aina olleet hyvin myönteisessä roolissa ja siitä syystä täällä on sanottava , että Makedonia ei ole mikä tahansa niin sanotun vakautuspyrkimyksemme kohde , vaan se muodostaa oikeastaan tuon pyrkimyksen alkuperän .
Se voidaan lukea edellisen presidentin Gligorovin erityiseksi ansioksi ja nykyinen presidentti on myös osoittanut olevansa kaikkien makedonialaisten presidentti sillä tavalla , että Euroopan unioni voi pitää itseään onnekkaana , koska sillä on Balkanilla sellainen keskustelukumppani .
Huolimatta todennäköisistä maan sisäisiä jännityksiä aiheuttaneista syistä , molemmat väestöryhmät ovat löytäneet kohtuullisen , toistaiseksi voimassa olevan järjestelyn , ja näköalat jäljellä olevien ongelmien vastuulliseen ratkaisemiseen ovat suotuisat .
Olen nimittäin kuullut , että Makedonian romaniväestö on oikeastaan tyytyväinen maassa vallitseviin oloihinsa .
Sellaista en ole juurikaan kuullut Euroopassa asuvilta romaneilta .
Makedonian ongelmien yhteydessä albaniankielisten kansalaisten korkeakouluopetus ansaitsee erityistä huomiota .
Avoin korkeakouluopetus , johon ihmisillä on tietynlainen side , on tärkeä väline väestöryhmien emansipaatiossa - sanon tämän omasta kokemuksestani Amsterdamin protestanttisen yliopiston entisenä opiskelijana .
Muuten en olisi ehkä koskaan opiskellut .
Tällainen side ja tällainen korkean asteen koulutus ovat myös tärkeitä oikeusvaltion kehittämiselle ja oikeutetusti mainitulle yhteiskunnalliselle keskikentälle , jota täytyy tuollaisissa maissa vahvistaa .
Makedonian kanssa tehtävässä sopimuksessa on kompensoitava se vahinko , joka tälle maalle on aiheutunut meidän harjoittamastamme Serbian saarrosta , joka ei maksa meille mitään , mutta joka maksaa sitäkin enemmän Serbian naapurimaille .
Mikäli voisimme kiertää saartoa , se olisi hyvä asia , etenkin naapurimaiden kannalta .
On ainoastaan kohtuullista , että järjestämme nyt perusteellisesti Makedonialle annettavan avun .
Tuemmekin täysin sitä liberaalien tarkistusta , jossa pyydetään , että apua ei sidottaisi avustajavaltioiden tarpeisiin , sillä jälleenrakentamiseen tarkoitettujen rahojen avulla meidän on annettava mitä suurimmat mahdollisuudet Makedonian ja sitä ympäröivän alueen yrityksille .
Lasken mielelläni Bulgarian ja Romanian tuohon alueeseen kuuluvaksi , sillä mielestäni on taktinen ja psykologinen virhe puhua vain viidestä entisen Jugoslavian valtiosta ja Albaniasta .
Mielestämme kyse on siitä , että alueen talous voi seisoa taas omilla jaloillaan ja voimme hyvin auttaa asiassa antamalla rahallista apua .
Makedonian kanssa tehtävä sopimus on voitava nähdä oven avauksena maan liittymiselle Euroopan unionin jäseneksi , vaikka se onkin erittäin pitkän aikavälin asia .
Sillä välin meidän on pidettävä politiikkamme lähtökohtana jatkuvasti sitä , että on toivottavaa , että Makedonian lainsäädäntö todellakin alkaa muistuttaa jäsenvaltioiden lainsäädäntöä ja meidän politiikkamme tulee heijastaa se jopa Makedonian avustusohjelmien nimiin .
Mainitsen tässä ohimennen Phare-ohjelman .
Arvoisa puhemies , tasavallan nimi on yhä ongelma kreikkalaisten suhtautumistavan vuoksi .
Oletan , että jäsenvaltiot tuntevat itsensä entistä vapaimmiksi voidessaan valita omissa kielissään sen nimen , joka sopii tasavallalle .
Jos jotkin jäsenvaltiot haluavat käyttää sanoja entinen Jugoslavia , se on niiden asia , muut eivät ole velvollisia siihen .
Meihin ei saa kohdistaa jatkuvaa painostusta .
Siksi tuen Swobodan järkevää mietintöä ; hänen mietintönsä ovat aina sellaisia ja siksi puhun myös arvostaen Makedonian kunnioitettavasta tasavallasta .
Arvoisa puhemies , hyvät kollegat , sallinette minun ensiksikin ilmaista henkilökohtaisen arvostukseni mietinnön esittelijän Swobodan työn laadusta .
Ilmaisemme tänään myönteisen kantamme neuvottelujen aloittamisesta Euroopan unionin ja entisen Jugoslavian tasavallan Makedonian välisen vakautus- ja assosiaatiosopimuksen luomiseksi .
Näin tehdessämme olemme tietoisia siitä , että tämä päätös , joka on ehdottomasti ensimmäinen tuota aluetta koskeva päätös , aloittaa konkreettisesti kokonaan uudenlaisen vaiheen suhteissamme Balkanin maihin .
Päätös on itsessään tämän uuden vaiheen aikaansaaja , eli sen politiikan , jonka mukaan alueen mahdollinen yhdentyminen Eurooppaan on ainoa mahdollisuus sen kiistojen rauhanomaiseen hallitsemiseen .
Meidän yksimielisyytemme neuvotteluista , kuten esittelijän perusteluissa on ehdotettu , syntyy siitä uskosta , että on oikein yhdistää Euroopan unionin politiikkaan sekä alueellinen ulottuvuus että niiden ponnistelujen ja niiden tulosten täsmällisempi arvon nostaminen , joita yksittäiset maat ovat tehneet ja saavuttaneet lähentymisessään kohti yhteisön säännöstöä .
Mielestäni pitää tavoitella nimenomaan näitä kaksinkertaisia päämääriä .
Yhtäältä pitää siis tukea esimerkiksi infrastruktuureja koskevia ohjelmia , valmistella ajankohdat vielä ennenaikaisia tavaroiden vapaan liikkuvuuden aloittamiselle , edistää taloudelliseen ja kaupalliseen yhteistyöhön liittyviä seikkoja alueen maiden välillä , ja toisaalta nyt on oikein luoda entisen Jugoslavian tasavallan Makedonian kanssa esimerkillinen perusta tiiviimmän yhdentymisen politiikalle .
Sitä paitsi näkemyksemme voi monestakin syystä olla ainoastaan myönteinen .
Kuten olemme voineet todeta Skopjeen , entiseen Jugoslavian tasavaltaan Makedoniaan suuntautuneissa tehtävissämme , taloudellisella alalla , demokraattisen edistyksen alalla sekä monikansallisten kulttuurien yhdessä elämistä koskevassa kysymyksessä mikä on melko vaikea ja kiistanalainen asia Balkanilla saavutetut edistysaskeleet ovat huomattavia ; toisaalta hinta , joka siellä on jouduttu maksamaan läheisen Kosovon sodan takia , on korkea , sekä NATO-joukoille tarjotun huollon että Pohjois-Eurooppaan suuntautuvan viennin vähenemisen takia .
Arvoisa puhemies , päätän puheenvuoroni vahvistamalla , että nämä edistysaskeleet ovat epäilemättä vaikeita , hauraita ja edellyttävät meidän taholtamme jatkuvaa valvontaa eri vaiheiden aikana , sellaista , jota jaksotetaan tiiviillä ja täsmällisillä tarkastuksilla .
Arvoisa puhemies , arvoisa komission jäsen , hyvät kollegat , olen täällä tuodakseni julki sen lämmön ja sen toivon , jolla Euroopan liberaali- ja demokraattipuolueen ryhmä suhtautuu entisen Jugoslavian tasavallan Makedonian kanssa aloitettaviin neuvotteluihin .
Olen hyvin toiveikas sen suhteen , että mietinnön esittelijän hahmottamia suuntaviivoja noudattaen tämä sopimus voi muodostaa esimerkin , jota voitaisiin laajentaa koskemaan mahdollisimman pian myös muita maita , ennen kaikkea Albaniaa , Bosniaa ja Hertsegovinaa , Kroatiaa , Montenegroa , Kosovoa ja niin pian kuin mahdollista myös Serbiaa .
Olemme vakuuttuneita siitä , että näiden neuvottelujen nopea alkuun saattaminen ja niiden mahdollisimman ripeä päätökseen saaminen ovat ainoa tie rauhan saavuttamiseksi kyseisellä alueella rauhan , joka ei automaattisesti syntynyt Kosovon sodan päätyttyä , ja siten vältettäisiin uuden hajaannuksen syntyminen , sekä paluu sekasortoon ja väkivaltaan ja kaikkien niiden aiheuttamiin seurauksiin , jotka merkitsevät epätasapainoa maanosassa , ellei jopa koko maailmassa .
Jos rauhan ja turvallisuuden ylläpitäminen ovat perimmäinen peruste nykyiselle prosessille , jolloin Euroopan unioni rohkeasti laajentuu kohti Itä-Euroopan maita , tämän perusteen pitää tulla vielä vahvemmin näkyviin suhteissa Albaniaan ja entisen Jugoslavian tasavallan maihin .
Siitä syystä se edellyttää sitä , että tätä eräänlaista rinnakkaista laajentumista Kaakkois-Eurooppaan tavoitellaan päättäväisesti ja että sitä symboloivat ne sopimukset , joista me parhaillaan keskustelemme .
Tässä hengessä , miltei provosoivasti , me esitimme tarkistuksen , jonka pyrkimyksenä on ehdottaa , että ne , jotka nyt hoitavat Kaakkois-Euroopassa ulkoasioita , siirtyisivät hoitamaan laajentumisasioita .
Kaakkois-Euroopan mahdollisimman ripeä ja suora osallistuminen Euroopan toimielinten toimintaan sai meidät ehdottamaan myös sitä , että hyväksyttäisiin rajoitettu määrä tarkkailijoita , jotka kansalliset parlamentit lähettäisivät Euroopan parlamenttiin , ja että näiden maiden henkilökunta voisi työskennellä tuomioistuimessa ja komissiossa .
Jotta kuitenkin onnistuttaisiin rohkaisemaan alueen kehitystä kohti demokraattisempaa ja voimakkaammin talousmarkkinoihin perustuvaa yhteiskuntaa , olemme ennen kaikkea vakuuttuneita siitä , että on välttämätöntä ottaa välittömiä ja konkreettisia askeleita korruption vastaisen taistelun vahvistamiseksi sekä uudelleenrakentamiseen ja kehitykseen kohdistuvien kansainvälisten avustusten tehostamiseksi .
Tästä syystä esitimme eräitä tarkistuksia , jotka toivomme parlamentin hyväksyvän : ensimmäiseksi entiselle Jugoslavian tasavallalle Makedonialle pitäisi tarjota nollan prosentin tullitariffi kaikkien sen Euroopan unioniin suuntautuvien vientien osalta ja korvaus asteittain vähennetyistä tullioikeuksista , joita Makedonia soveltaa eurooppalaisiin tuotteisiin , sillä ehdolla , että hyväksytään periaate Makedonian rajoille liitetystä tullivalvonnasta ; toiseksi entistä Jugoslavian tasavaltaa Makedoniaa pitää asianmukaisen taloudellisen tuen avulla rohkaista liittämään valuuttansa asteittain euroon , mikä olisi koko Makedonian talouden ensimmäinen askel kohti eurooppalaistumista , ja tämän toisena päämääränä olisi poistaa kaikki mahdollinen korruptio pankkijärjestelmästä ; kolmanneksi sillä tuella ja avustuksella , jota maailma antaa kyseiselle alueelle , ja siten myös Makedonialle , pitää olla selkeä monenkeskinen luonne , ilman että määrätään avustusten vastaanottajamaata velvoitteisiin avustusten antajamaata kohtaan .
Arvoisa puhemies , hyvät kollegat , arvoisa komission jäsen , toivomme , että tällä sopimuksella voidaan saavuttaa kaikki ennalta asetetut päämäärät , mutta emme voi elää siinä harhakuvitelmassa , että Kaakkois-Euroopassa voidaan saavuttaa rauha , vakaus ja hyvinvointi joutumatta kohtaamaan paljon laajempia ongelmia koskevia asioita , joita pyrimme poistamaan : viittaan tällä tulevaan perustuslailliseen Kosovon valtioon , välttämättömyyteen saada Serbia mukaan alueen sovitteluprosessiin ja miksei myös uuteen keskusteluun Euroopan unionin , NATOn ja YK : n välisistä suhteista uuden tasapainon valossa , tasapainon , joka pitää löytää humanitaarisen väliintulon ja valtiollisen suvereniteetin välillä , minkä uskon muuttavan koko YK : n peruskirjaa .
Arvoisa puhemies , arvoisa komission jäsen , Kosovon sota on terävöittänyt kaiken .
Se koskee tietenkin ja ennen kaikkea Euroopan unionin ja läntisen Balkanin suhteita .
Odotukset ovat olleet suuria siitä lähtien .
Se pitää paikkansa siellä ja täällä .
Siellä , koska siellä kysytään - huolimatta siitä , onko se meistä miellyttävää vai ei - suoran tuen pyytämisen lisäksi myös seuraavaa : mitä Euroopan unioni oikeastaan haluaa meiltä ?
Onko jäsenyyden osalta olemassa toiveita ?
Tällaiset ajatukset ovat voimakkaita kaikissa noissa maissa .
Täälläkin , Euroopan unionissa , odotukset ovat suuret .
Jos me teemme hyvää työtä , se voi olla ensimmäinen osoitus oikeasta yhteisestä ulko- ja turvallisuuspolitiikasta .
Onnistuuko unionin esiintyä ensimmäistä kertaa yhteisesti ja kehittää yhteinen politiikka näin vaikeassa asiassa ?
On myös kysyttävä , onko Euroopan unioni ottanut opikseen Bosniassa saaduista huonoista kokemuksista avunannossa ja hieman paremmista kokemuksista Kosovossa .
Voimmeko tehdä sen vielä paremmin Makedonian ja neljän muun maan kokemusten perusteella ?
Näitä hyvin suuria odotuksia ajatellen en usko liioittelevani , kun sanon , että ensimmäinen askel , Makedonian kanssa tehtävä vakautus- ja assosiaatiosopimus , on ratkaisevan tärkeä .
Se ei ole unionin ainoa panos .
Keskustelemme piakkoin vakautussopimuksesta , Cara-ohjelmasta ja lyhyen tähtäimen rahoituksesta .
Nyt puhumme vakautus- ja assosiaatiosopimuksista , pitkän aikavälin näköaloista .
Siksi tämä ensimmäinen sopimus Makedonian kanssa on mielestäni niin merkittävä , sillä se on malliesimerkki .
Olen vakuuttunut siitä , että ne neljä muuta maata kysyvät : mitä tapahtuu ?
Mitä Euroopan unioni tekee Makedonialle ?
Tekeekö se samoin myös meille ?
Tämä ensimmäinen askel on ratkaiseva , koska se toimii mallina .
Makedonia on malli muussakin mielessä .
Esittelijä on muistuttanut siitä jo hyvin selvästi .
Kyse on eri väestöryhmien välisistä suhteista .
Meidän ei tarvitse esittää niitä liian ihanteellisessa valossa .
Presidentinvaalien yhteydessä kävi ilmi , että asiat eivät ole vielä erityisen hyvin , mutta verrattuna muihin alueen maihin , voidaan puhua Makedonian mallista .
Voittaisimme paljon , jos onnistuisimme viemään tämän mallin muihin läntisen Balkanin maihin yhdessä Makedonian kanssa .
Tämä malliesimerkki koskee myös alueellista yhteistyötä .
Olen samaa mieltä esittelijän kanssa siitä , että siinä on löydettävä tasapaino toisaalta alueelliseen yhteistyöhön rohkaisemisen ja toisaalta Bulgariaan ja Kreikkaan suuntautuvan avoimuuden välillä , niitä ei saa sulkea ulkopuolelle .
Arvoisa puhemies , arvoisa komission jäsen , jos otamme tämän ensimmäisen askeleen oikealla tavalla , olemme voittaneet paljon .
Jos epäonnistumme tässä , häviämme monessa muussakin asiassa .
Arvoisa puhemies , sallikaa minun todeta aluksi , että minulle ei tuota ongelmia kannattaa periaatteessa tätä erittäin hyvin perusteltua mietintöä .
Haluaisin vain viitata yhteen asiaan , jota ei mielestäni ole käsitelty mietinnössä ja joka on suuri ongelma Makedonialle ja EU : n taloudellisen ja muun tuen tehokkuudelle .
Puhun Jugoslavian vastaisista pakotteista .
Jotta ei syntyisi väärinkäsityksiä : minustakin on välttämätöntä selvittää tehokkaasti välit Miloeviæin hallinnon kanssa .
Nämä pakotteet koskevat kuitenkin ensinnäkin laajasti ja kielteisesti myös monia naapurivaltioita , niiden joukossa myös Makedonia , jotka ovat muutenkin erittäin vaikeassa taloudellisessa tilanteessa .
Toiseksi koko Jugoslavian kansasta tehdään humanitaariset näkökohdat unohtaen ja poliittisesti haitallisesti vastuullinen Miloeviæista ja hänen lähipiiristään .
Sen vuoksi olen sitä mieltä , kuten tarkistusehdotuksessa 10 esitetään , että tämänpäiväisen aiheemme pitäisi saada meidät vaatimaan tällaisen pakotepolitiikan pikaista lopettamista .
Arvoisa puhemies , hyvät kollegat , Kosovon konfliktin päättyminen ei ollut välttämätön sen toteamiseksi , että useiden entisen Jugoslavian alueella käytyjen sotien ja niiden lukemattomien , Balkanin alueen vakaudelle kielteisten vaikutusten jälkeen olisi tarpeellista kehittää koko alueen kattava , kestävä ja maailmanlaajuinen strategia , jonka tavoitteena olisi turvata rauha ja vakaus Kaakkois-Euroopassa .
Tämä strategia , joka hahmottui Kölnissä 10. kesäkuuta 1999 solmitussa vakautussopimuksessa , tarkastelee Kaakkois-Euroopan aluetta kokonaisvaltaisesti , mutta tunnustaa samalla sen muodostavien lukuisien maiden kehityksen erot ja epätasaisuuden .
Euroopan unionin panostus vakautussopimukseen on niin sanottu " vakautus- ja assosiaatioprosessi " , jossa kehitetään edelleen Euroopan yhteisön vuonna 1996 kehittämää alueellista menettelyä , joka koski alueen viittä maata : Bosniaa ja Hertsegovinaa , Kroatiaa , Jugoslavian liittotasavaltaa , entistä Jugoslavian tasavaltaa Makedoniaa ja Albaniaa .
Sen tärkein merkitys oli vakiinnuttaa poliittiset ja taloudelliset olot tukemaan Daytonin rauhansopimuksen täytäntöönpanoa , joka myötävaikuttaisi siten alueelliseen vakauteen .
Se , että vakiinnutamme suhteet Euroopan unionin ja entisen Jugoslavian tasavallan Makedonian välille täysin uudelta pohjalta ja avaamme tuolle maalle näkymän liittyä täysivaltaisesti EU : n rakenteisiin vakautus- ja assosiaatioprossesin mukaisen mekanismin avulla , on siis tärkeä panos Balkanin alueen vakauteen .
Tämä edellyttää , että maat ovat valmiita hyväksymään tietyn joukon ehtoja .
Odotamme antavamme niille poliittisesti tärkeän viestin siitä mahdollisuudesta , että ne jonakin päivänä olisivat osa meitä luonnollisesti niiden omaa itsemääräämisoikeutta kunnioittaen .
Valtuutus , jonka annamme täällä tänään komissiolle , voi liioittelematta osoittautua , sitten kun sopimus on solmittu , ensimmäiseksi suureksi askeleeksi , jonka tuo koeteltu alue , jonka kansat ovat jo perustellusti osoittaneet voivansa haluta kuulua vapauden ja kehityksen alueeseemme , on ottanut kohti rauhaa ja vakautta .
Heidän kärsimyksensä neuvoston ikeen alla ja hinta , joka heidän oli sen jälkeen maksettava pakkoliittymisestä kommunistivaltioiden ryhmään , riittävät varsin hyvin .
Sen perusteella , mitä me olemme saaneet tietää , entinen Jugoslavian tasavalta Makedonia on poliittisesti ja taloudellisesti tarkasteltuna kykenevä luomaan Euroopan unionin kanssa uudet sopimussuhteet , jotka ulottuvat laajemmalle kuin 1. kesäkuuta 1998 voimaan tullut yhteistyösopimus , mikä merkitsee käytännössä yhteisön säännöstön noudattamista ennen kaikkea sisämarkkinoiden avainalueilla .
On totta , että entisen Jugoslavian tasavallan Makedonian on vielä ponnisteltava kovasti , mutta kun tarkastellaan yhteistyösopimuksen puitteissa toteutettuja poliittisia ja taloudellisia uudistuksia ja otetaan huomioon siirtymäkausien hyväksyminen eräillä aloilla , tämä maa voinee tulevaisuudessa täyttää vakautus- ja assosiaatiosopimukselle asetetut ehdot .
Kannattaen näkemystä , jonka mukaan alueen kehitys on sitä vakauttava tekijä , määritellen neuvotteluvaltuutuksen meille ehdotettujen edellytysten mukaiseksi ja korostaen , että kyseessä on kahdenvälinen sopimus Euroopan unionin kanssa , yhdymme esittelijän mielipiteeseen hänen korostaessaan , että nyt sovelletaan ensimmäisen kerran Kaakkois-Eurooppaan kohdistuvaa pitkäkestoista ja kokonaisvaltaista strategiaa käytännössä , ja että keskeinen kysymys on , miten Balkanin alue rakentuu pitkällä aikavälillä rauhan ja vakauden takaavaksi alueeksi .
Tässä yhteydessä erilaisilla viittauksilla naapurimaiden väliseen alueelliseen yhteistyöhön on aidosti poliittista merkitystä .
Tämän sopimuksen pitää toimia , ja se saa toimia , esimerkkinä alueen muille maille .
Ja juuri sen takia se on erityisen tärkeä .
Keskeistä on se , että koko tämän prosessin takana olisi aitoa poliittista tahtoa lähentää Euroopan unionia ja noita maita toisiinsa .
Emme saa jättää huomiotta sitä , että joissakin niistä ollaan vakiinnuttamassa demokratiaa , joidenkin on vielä vahvistettava valtiovaltansa demokraattisuus ja joissakin tasapaino riippuu sotilaiden läsnäolosta alueella , mutta ne ovat maita , joissa tiedetään tästä eteenpäin , että vaikeudet voitettuaan niillä on käytettävissään silta , joka voi viedä ne lopullisesti yhteen Euroopan unionin kanssa .
Arvoisa puhemies , arvoisa komission jäsen , hyvät kollegat , en aio yhtyä kollegoideni yksimieliseen kuoroon .
Olen sitä mieltä , että tämä mietintö on jonkinlainen tekopyhyyden mestariteos .
Sen 4 kohdassa kehutaan tämän sopimuksen esimerkillisyyttä .
Tiedämme , että Liettuan ja Turkin välille mahtuu yhteensä 13 hakijavaltiota ja että ainoa musta aukko Euroopassa sijaitsee Balkanin maissa .
Ja vaikka eväämmekin Balkanin mailta mahdollisuuden hakijavaltion asemaan , uskottelemme niille , että sopimus on erinomainen .
Mietintö ei ole ainoastaan tekopyhyyden mestariteos vaan osoitus myös jonkinasteisesta harha-askeleesta , sillä , hyvät kollegat , jos neuvottelut alkavat huomenna , sopimus voitaisiin allekirjoittaa vuoden kuluttua , ja se tulisi voimaan kolmen vuoden kuluttua .
Varoitan teitä sellaisesta ajattelusta , että Balkanin maista Kroatialla , Makedonialla ja Bosnialla ei muka olisi kolmen vuoden kuluttua esittää teille oikein laadittuja ja asianmukaisia jäsenhakemuksia .
Racan ilmoitti muutama päivä sitten , että Kroatia jättää muodollisen jäsenhakemuksensa vuoden 2000 loppuun mennessä .
Olen varma siitä , että tulemme saamaan myös muita jäsenhakemuksia ja että tämä hieno työ ja älykkäästi laadittu jäsenyysarkkitehtuuri menee hukkaan , koska se on ajastaan jäljessä , kuten me olemme jo 20 vuotta olleet jäljessä ajastamme ja siitä , mitä entisessä Jugoslaviassa on tapahtunut .
Tämä ei olisi vakavaa , ellei kyseisellä Euroopan alueella olisi näitä tuntemiamme nykyongelmia , jos siellä ei olisi ongelmia , joihin on kyllä tartuttu , mutta joita Makedonian uusi hallitus ei ole vielä ratkaissut ja jotka koskevat makedonialaisen enemmistön ja albanialaisen vähemmistön yhteiseloa sekä Kosovoon liittyviä ongelmia , tai nykyisiä talousongelmia , tai ongelmia , joita aiheuttavat lähiympäristössä , erityisesti Serbiassa vaikuttava , merkittävässä asemassa oleva mafia .
Tämä ei olisi vakavaa , jos siellä ei olisi ongelmaa , joka liittyy Kreikan veto-oikeuteen , joka olisi sellaisenaan kiellettävä , sillä se on jo lähes kymmenien vuosien ajan estänyt Makedoniaa käyttämästä omaa nimeään , joten toivon , etteivät tulkit käyttäneet tuota kirjainlyhennettä EJTM , kun puhuin Makedoniasta .
Tämä on aivan järjetöntä .
Lyhenteen käyttäminen on mielestäni ensinnäkin loukkaus kreikkalaisia kollegoitamme ja Kreikan kansalaisia kohtaan .
Tämä ongelma vaatii pikaista ratkaisua .
Lopuksi toteaisin , että sain onnellisen sattuman kautta käsiini 8. maaliskuuta kirjatun kirjeen , jonka Makedonian presidentti Georgievski oli lähettänyt komission jäsen Fischlerille ja jossa hän viitaten Euroopan unionista tehdyn sopimuksen entiseen O artiklaan , siis nykyiseen 49 artiklaan , toivoi Makedonian liittymistä Euroopan unioniin .
Miksei neuvosto ole tiedottanut meille tästä ?
Miksei komissio ole tiedottanut meille Makedonian virallisesta pyynnöstä ?
Arvoisa puhemies , arvoisa komission jäsen , Balkan ei ole pelkästään pimeä luola , poliittisessa mielessä .
Ajatellaan vaikka Makedonian tasavallan huomattavan myönteistä kehitystä viimeisten kriittisten vuosien aikana .
Sen naapurimaan Kosovon hirvittävät etniset puhdistukset eivät siirtyneet Makedonian maaperälle .
Paradoksaalista , mutta totta , sota Kosovo Poljen taistelukentällä sai aikaan juuri päinvastaisen vaikutuksen : vaarallinen luottamuskuilu Makedonian enemmistöväestön ja albaanivähemmistön välillä kapeni huomattavasti .
Ensin mainitun ryhmän näkökulmasta katsottuna viimeksi mainittu ryhmä käyttäytyi lojaalisti yhteistä valtiota kohtaan Kosovon konfliktin kansainvälisen laajentumisen aikana .
Albanialaisen vähemmistön näkökulmasta katsottuna makedonialaiset ja Makedonian valtio täyttivät suurpiirteisesti naapuruuden edellyttämät velvollisuutensa Kosovon äärimmilleen koeteltua albaanienemmistöä kohtaan .
Tätä merkittävää Kosovon sodankäynnin tulosta voidaan siksi nimittää oikeutetusti toiseksi , Makedonian tasavallan sisäiseksi valtiolliseksi perustamiseksi .
Swobodan tasapainoinen ja kiitettävä mietintö liittyy konkreettisesti tähän yllättävään ja ilahduttavaan tulokseen .
Euroopan unioni tietää lyhyesti sanottuna , mitä sen pitää Makedoniassa tehdä .
Sen tulee auttaa tätä uutta alueellista , monien sotapakolaisten turvapaikkaa täyttämään tehtävänsä Balkanin tavoitellun vakautussopimuksen edistäjänä .
Arvoisa puhemies , olen kahdeksan vuoden ajan ollut huolissani Makedoniasta , ja haluaisin olla toista mieltä jäsen Dupuis ' n kanssa .
Emme ole tekopyhiä .
Asiat ovat kehittyneet hyvin , ja luulen , että makedonialaiset iloitsevat siitä .
Älkää olko niin inhottava , että pilaatte heidän ilonsa .
Minusta meidän pitäisi lähestyä tätä asiaa myönteisemmin .
Makedoniassa ei ollut sotaa .
Se on kuitenkin kärsinyt lähialueiden sodasta ja pakotteista , ja se kärsii edelleen pakotteista , joita naapurivaltioille oikeutetusti langetettiin .
Se kärsi äärettömästi Kosovon sodan pakolaisvirrasta .
Sen vuoksi on myös sanottava , että Makedonian kehitys on sujunut hämmästyttävän johdonmukaisen demokraattisesti .
Se on maa , jolla on ratkottavana vaikeita sisäisiä etnisten ryhmien välisiä ongelmia , jotka se hoitaa yhä paremmin .
Haluaisin viitata painokkaasti siihen , että voimme onnitella Makedoniaa esimerkillisestä vähemmistölainsäädännöstä ja vähemmistöjen käsittelystä , ja että 30 prosentin albaaniväestön johdonmukainen sitominen hallitustyöskentelyyn , hallituspolitiikkaan ja yhteiskuntaan on rauhanomaisen rinnakkainelon edellytys Makedoniassa .
Olen iloinen siitä , että parlamentin jäsen Swobodan mietinnössään esittämä toive toteutuu maaliskuun alussa , että sinne syntyy lopulta siis EU : n valtuuskunta , että meidät korotetaan siellä lopulta Euroopan unioniksi .
Minusta näiden vakautus- ja assosiaatioprosessia koskevien neuvottelujen aloittaminen on tämän maan menestyksellisen ja hyvän kehityksen looginen päätös .
Makedonian on lopultakin saatava tuntea käytännössä meidän poliittisen toimintamme yhteydessä , että me myös palkitsemme sen oman kiitettävän alueellisen yhteistyön käynnistämällä todellisia alueellisia hankkeita .
Mainitsen vain kaksi pientä : Kosovon rajanylitysongelmien nopea ratkaisu Blacessa ja käytävän 8 toteuttaminen , siis Albaniasta Makedonian kautta Bulgariaan .
Pidän kollega Swobodan mietintöä erinomaisena ja voin täysin yhtyä hänen mielipiteisiinsä .
Arvoisa puhemies , minäkin haluan onnitella kollega Swobodaa hänen mietinnöstään .
Mielestäni on hyvä asia , että niin moni meistä ilmaisee tukensa hänen valitsemalleen näkökulmalle .
Tässä on kyse alueen vakauteen pyrkimisestä rakenteellisella tavalla ja siihen pyritäänkin sen Makedonian tasavallan kanssa tehtävän sopimuksen avulla , jota me käsittelemme tänään .
Vaikka vakautussopimuksen varsinainen toteuttaminen on vielä edessä , komissio on käyttänyt nopeasti hyväkseen uuden välineen , eli vakautus- ja assosiaatiosopimuksen , kehitystä .
Sen avulla käynnistetään entisen Jugoslavian valtioiden vakauttaminen sopimusten avulla .
Tässä on kyse maista , joiden kanssa ei voida vielä tehdä liittymistä edeltävää sopimusta .
Esillä oleva sopimus on oikeastaan edeltävää sopimusta edeltävä sopimus , mutta se tarjoaa kuitenkin näköalan tulevaan jäsenyyteen .
Maiden sitominen aktiivisten sopimusten avulla on erinomainen väline , mikäli sopimusten säännöksiä noudatetaan jatkuvasti , jotta toivottu vakaus saadaan aikaan .
Makedonia pysyy mahdollisena levottomuuspesäkkeenä , jollainen se on ollut menneisyydessäkin .
Sillä on kuitenkin halu päästä eroon tuosta maineesta .
Siihen tarvitaan sisäistä vakautta .
Uusi hallitus haluaa , että asiasta keskustellaan ja sopimus voi toimia uudistusten alullepanijana , mukaan lukien albaanivähemmistön suora vaikutus ja tasavertainen asema .
Maa tarvitsee nyt ennen kaikkea rauhaa saadakseen sisäiset asiansa järjestykseen ja löytääkseen tien hyvinvointiin .
Etenkin me sosiaalidemokraatit vetoamme oppositioon , jotta se käyttäytyisi näiden käsitysten mukaisesti .
Sen on kannatettava täällä niin paljon ylistettyä Makedonian mallia .
Maa tarvitsee kuitenkin myös ja ennen kaikkea ulkoista vakautta .
Mitä hyötyä on sisäisestä vakaudesta , jos ympäristö on epävakaa ?
Sitä vakautta tarvitaan Jugoslavian , Kosovon , Albanian ja Bulgarian suhteissa .
Alueella on tunnustettava , että Makedonia on olemassa ja se pysyy .
Ulkoinen vakaus merkitsee avoimia rajoja ja alueellista yhteistyötä .
Vähemmistöjen ja enemmistöjen on saatava tilaa inhimilliselle ja kulttuuriselle vaihdolle .
Makedonian vakaus liittyy kiinteästi naapurimaiden kehitykseen .
Kosovon ongelma on tunnettu , kansainvälinen yhteisö on edustettuna monilukuisesti Kosovossa .
Näyttää siltä , että Albaniaa aliarvioidaan .
Unioni ei katso ajan olevan vielä kypsä vakautus- ja assosiaatiosopimuksen tekemiseen tämän maan kanssa .
Mutta mitä sitten ?
Juuri ne argumentit , joilla puolletaan sopimusta Makedonian , mutta ei Albanian kanssa , saavat meidät niin huolestuneiksi , että ei oikeastaan voida hyväksyä unionin odottavaa kantaa suhteessa Albaniaan .
Mitä komissio tekee näillä perusteluilla ?
Jugoslaviakin on heikko vakaustekijä ja näin se uhkaa vakaata Makedoniaa .
Meidän on odotettava , mitä siellä tapahtuu .
Mieliala Belgradissa käy päivä päivältä arvaamattomammaksi .
Me tuemme myös neuvoston päätöstä antaa sanktioille toisenlainen painotus .
Näin pyritään ainakin lopultakin antamaan todellista tukea oppositiolle , joka valmistautuu uusiin mielenosoituksiin .
Mitä muuta Euroopan unioni voi tehdä sillä suunnalla , jos opposition vaatimus ennenaikaisista vaaleista toteutuu ?
Mitä muuta me voimme tehdä tuon opposition tukemiseksi ?
Arvoisa puhemies , arvoisa komission jäsen , Kosovo jäi toivottavasti viimeiseksi tapaukseksi , jossa kansainoikeutta voitiin tulkita niin , että diktatoriset johtajat saattoivat vainota vähemmistöjä mitä inhottavimmin viittaamalla siihen , että " toiminta tapahtuu oman valtion sisällä " .
Kun Yhdysvallat ja NATO sekä lopulta myös EU reagoivat , oli jo liian myöhäistä , aivan liian myöhäistä .
Olisi voitu välttyä monilta kärsimyksiltä , jos muun muassa EU olisi toiminut selkeämmin ja aikaisemmin .
Meillä , Euroopan unionilla , on sen vuoksi erityinen vastuu auttaa ja tukea Balkanin jälleenrakentamista sekä osallistua siihen .
Meidän on pyrittävä ehdottomasti siihen , että luomme kaikille Kaakkois-Euroopan valtioille edellytykset liittyä muuhun EU : hun - taloudellisesti , kaupallisesti ja poliittisesti .
Demokraattisen perustan luominen tähän sodan runtelemaan Euroopan osaan tapahtuisi parhaiten kaupan ja taloudellisen yhdentymisen avulla .
Me liberaalit olemme valmiit etenemään asioissa pitkälle ja nopeasti , aivan kuten parlamentin jäsen Paolo Costakin sanoi .
Pidämme sen vuoksi erittäin myönteisenä tätä nyt tehtyä ehdotusta Makedonian kanssa solmittavasta vakautus- ja assosiaatiosopimuksesta ja kiitämme parlamentin jäsen Swobodaa erittäin hyvästä mietinnöstä .
Makedonia ansaitsee tukemme , erityisesti kun otamme huomioon sen uhrautuvan , epäitsekkään työn , jota Makedonian kansa ja sen johtajat tekivät Kosovon sodan aikana .
Kun Makedonia nyt irrottautuu kommunismin ja nationalismin ikeestä , meidän velvollisuutenamme on toimia sen puolesta ja tukea sitä erittäin selvästi .
Juuri siten meidän on toimittava muidenkin Balkanin maiden kohdalla .
Se on EU : n velvollisuus .
Arvoisa puhemies , sallikaa minun tässä yhteydessä muistuttaa parlamentin jäseniä - ajattelen erityisesti aiemmin tänä iltana käymäämme keskustelua - siitä , että mies , joka kantaa päävastuun sodasta , ihmisten nöyryyttämisestä , murhista ja syyttömien ihmisten karkottamisesta kodeistaan , johtaa Tynkä-Jugoslaviaa , Serbiaa .
Mies , jota syytetään kansanmurhista ja joka pitäisi haastaa Haagin sotatuomioistuimeen , on edelleenkin vapaana .
Puhun Miloeviæista .
Niin kauan kuin Miloeviæ on vallassa ja Serbia ei ole demokraattinen , Serbia on jatkuva uhka koko Balkanin - myös Makedonian - rauhalle .
Arvoisa puhemies , tämä sopimus merkitsee ensimmäistä Kaakkois-Euroopan vakautussopimuksen täytäntöönpanoa .
Swobodan mietinnössä myönnetään , että sopimuksen ehdoilla ei tavoitella rauhaa vaan maan entistä suurempaa poliittista ja taloudellista holhoamista , sen luonnonrikkauksien valvontaa , sen työvoiman riistoa ja maan käyttöä tukikohtana niitä alueen maita ja kansoja vastaan , jotka vastustavat uutta järjestystä .
Kaiken tämän vastineeksi annetaan lupaus pääsystä Euroopan unioniin joskus tulevaisuudessa .
Mietinnössä myönnetään nämä linjaukset samoin kuin Euroopan unionin yleinen Kaakkois-Euroopan politiikka .
On kuvaavaa , että mietinnössä onnitellaan entistä Jugoslavian tasavaltaa Makedoniaa ( EJTM ) rakentavasta asenteesta NATOn hyökkäyksen aikana samalla , kun ylistetään sen rauhaa rakentavaa roolia , koska se hyväksyi NATO-joukkojen sijoittumisen alueelleen , ja tietenkin vaiennetaan NATOn pommitusten aikana suurin joukoin mieltään osoittaneen kansan suuttumus .
Lopuksi , koska mielestämme sekä vakautussopimus että Euroopan unionin alueen maihin soveltama vakautus- ja assosiaatiomenettely luovat uusia ongelmia alueella , uusia koettelemuksia kansoille ja vahvistavat entisestään amerikkalaisten ja eurooppalaisten imperialistien ylivaltaa , äänestämme mietintöä vastaan ja ilmaisemme näin solidaarisuutemme entisen Jugoslavian tasavallan Makedonian kansaa kohtaan .
Arvoisa puhemies , arvoisa komission jäsen , yksi Euroopan unionin ja entisen Jugoslavian tasavallan Makedonian välisen vakautus- ja assosiaatiosopimuksen perustavoitteista on rauhan ja vakauden lujittaminen alueella , mikä on tietenkin hyvien naapurisuhteiden kehittymisen ja säilymisen edellytys asianomaisten maiden välillä .
En vaivaa teitä yksityiskohdilla entisen Jugoslavian tasavallan Makedonian nimiongelman osalta , josta , kuten varmasti tiedätte , on ollut kiistaa Kreikan kanssa ja josta nämä kaksi maata ovat neuvotelleet yli neljä vuotta YK : n pääsihteerin suojeluksessa turvallisuusneuvoston asiaa koskevan päätöksen ja vuoden 1995 niin kutsutun väliaikaisen sopimuksen 5 artiklaan perustuvan kompromissivelvoitteen puitteissa .
Minusta on kuitenkin syytä huomauttaa , että tulevien neuvottelujen ja assosiaatiosopimuksen solmimisen yhteydessä Euroopan unionin on korostettava , että Skopjen hallituksen pitäisi osoittaa tarvittavaa rakentavaa poliittista tahtoa , jotta New Yorkissa käytävissä keskusteluissa edistyttäisiin ja päästäisiin onnistuneeseen lopputulokseen .
Haluan toivoa , että tällainen vaatimus unionin taholta ja samanaikainen niiden mahdollisten hankaluuksien ennakointi , joita syntyy , jos sopimukseen pääseminen ja sen täytäntöönpano pitkittyvät , saa Skopjen hallitukselta tarvittavan huomion ja Skopjen hallitus voi vastata sekä Kreikan osoittamaan kompromissihalukkuuteen tässä asiassa että kaikkien Euroopan unionin kumppanien , myös Kreikan , käytännössä osoittamaan halukkuuteen ja valmiuteen helpottaa ja tukea entisen Jugoslavian tasavallan Makedonian tietä Euroopan unioniin .
Arvoisa puhemies , vaikka entisen Jugoslavian tasavallan Makedonian ja Kreikan hyvin toimivat suhteet sekä kahdenkeskisellä että monenvälisellä tasolla on käytännössä turvattu ennen kaikkea väliaikaisen sopimuksen käytännöllisten järjestelyjen ansiosta , en ole sitä mieltä , että vielä on täytetty kaikki hyvien naapurisuhteiden edellytykset , joita ovat muun muassa assosiaatiosopimuksesta neuvotteleminen ja sen solmiminen .
Päinvastoin , olen sitä mieltä , että tämä vaatimus voi toteutua vain , jos entisen Jugoslavian tasavallan Makedonian suhteet tulevat oikeudellisessa mielessä täysin normaaleiksi kaikkien naapurimaiden kanssa .
Tämä yhdessä sen kanssa , että maan sisällä on joissakin vähemmistöihin ja demokraattisiin instituutioihin liittyvissä näkökohdissa tapahduttava parantumista , täydentäisi kuvaa poliittisesta kypsyydestä , jota entinen Jugoslavian tasavalta Makedonia on muutoin osoittanut ja joka on mahdollistanut siteiden vahvistumisen eurooppalaisen perheemme kanssa .
Arvoisa puhemies , kun tämä tänään käsittelyssä oleva sopimus , jota Swoboda on analysoinut , toivottavasti huomenna hyväksytään , se on toinen edistysaskel alueen vakautussopimuksen jälkeen .
Pientä edistymistä on tapahtunut , kun osittain purettiin Jugoslavian vastainen kauppasaarto , josta 15 hallitustamme olivat päättäneet .
Hyvät kollegat , alue on ollut selvitystilassa noin 10 vuotta .
10 on vuotta on historiassa ja varsinkin politiikassa hyvin pitkä aika .
Näissä olosuhteissa on siis objektiivisesti ottaen epäonnistuttu .
Tässä mielessä sopimus , josta huomenna äänestetään ja joka edistää käytännössä alueen vakautta , on oikean suuntainen .
Entisen Jugoslavian tasavalta Makedonia on oikeastaan entisen Jugoslavian pienoismalli , riippumatta siitä , mikä vähemmistö on vallassa .
Tässä mielessä se , että tähän asti ympäristöstä ei ole yritetty mitenkään vaikuttaa maan asioihin , on hyvin myönteinen asia , eikä missään tapauksessa kenenkään meistä , yhdenkään valtion , yhdenkään politiikan , minkään näkemyksen yrittäessään ratkaista muita ongelmia pidä yllyttää hajottavia voimia tämän pienen demokratian sisällä , jolla - huomautan - on edelleen kehityskelpoisia instituutioita , niin että maasta tulee todellinen demokratia .
Tällä alueella on aina harjoitettu erilaisia politiikkoja , ja Euroopan unionin pitää varoa , ettei se loppujen lopuksi varsin mitättömistä syistä edistä sitä , että toiselle puolelle syntyy eräänlaisia banaanitasavaltoja .
Meidän pitää tietää , että kun etsimme liittolaisia tältä alueelta , meidän ei pidä joka kerta valita itseään tyrkyttäviä .
Meidän pitää valita ne , jotka ovat maltillisia ja joilla on laaja näkemys ja käsitys rauhasta ja vakaudesta alueella .
Suuri toiveeni on , ja olenkin varma , että Euroopan unioni harkitsevaisesti ja aloittamiensa toimien avulla pikku hiljaa rakentaa koko alueelle sellaisen ympäristön , jota se itse tarvitsee .
Meidän ei pidä pettää itseämme .
Eurooppa , jonka yksi alue jää muista jälkeen hankauksien , erilaisten väärinymmärrysten , vastakkainasettelujen ja kansallisten kiistojen takia , ei missään tapauksessa ole Eurooppa , joka on sisäisissä asioissaan saavuttanut haluamansa tason .
Joka tapauksessa kreikkalaisena haluan kertoa tietyille aiemmin puhuneille kollegoille , että monet puheet kuuluvat toiseen aikaan ja toiseen paikkaan .
He eivät ole tajunneet ollenkaan , että alueelle on muodostunut uudet olosuhteet , uudet myönteiset olosuhteet .
Ja tämä on monissa tapauksissa tapahtunut Kreikan aloitteesta .
Teidän tulisi tietää , että entisen Jugoslavian tasavallan Makedonian lähin yhteistyökumppani on Kreikka , maa , johon sillä on parhaat suhteet , ja tämä on edistänyt huomattavasti alueen vakautta .
Sanon tämän vain , jotta tietäisitte , missä mennään .
Arvoisa puhemies , kollega Souladakisin esitys kuulosti minusta paljon järkevämmältä kuin samasta jäsenvaltiosta tulevien muiden kollegojen .
Minun on tehtävä aivan selväksi , että se , joka yrittää tehdä Makedonian kanssa tehtävän sopimuksen riippuvaiseksi sen nimiongelman omalta kannaltaan katsottuna oikeasta ratkaisusta , ei saa vastaansa pelkästään Makedoniaa vaan myös kaikki muut Euroopan unionin jäsenvaltiot .
Haluaisin tehdä selväksi myös sen asian , että silloin vahingoittaa laajasti myös oman maansa etuja .
Balkanin vakaa rauhansopimus on meidän etumme mukaista , ja meillä on tilaisuus sen saavuttamiseen , vaikka vakautussopimuksesta uhkaa tulla ruumis , joka ei ole elänyt milloinkaan .
Toivon , että niin ei käy , mutta sellainen uhka on olemassa .
Juuri sen vuoksi on välttämätöntä , että me EU : na toimimme maiden kanssa kahdenvälisesti ja että annamme Makedonialle selvän eurooppalaisen tulevaisuuden näköalan .
Sen vuoksi iloitsen kollega Swobodan erinomaisesta mietinnöstä ja ennen kaikkea mietinnön kohdasta 12 , jossa esitetään Makedonialle selkeä eurooppalainen näköala , EU-näköala .
Pidän sitä tärkeänä , ja sen on tapahduttava harhakuvitelmiin lankeamatta .
Me tiedämme , ettei se tapahdu hetkessä , mutta on erittäin tärkeä luottamusta herättävä toimi , että kerrotaan selvästi , että Makedonia on yksiselitteisesti eurooppalainen maa , jolla siis on oikeus Euroopan unionin jäsenyyteen , .
Olen sitä mieltä , että meillä on ainutkertainen tilaisuus vahvistaa demokratiaa , joka ei ole saanut aikaan pelkästään tälle alueelle ainutlaatuista etnisesti monipuolista hallitusta vaan rakentaa myös kunnallista itsehallintoa , uudistaa lainsäädäntöä ja taloutta , ja tekee tämän kaiken nationalismin , kommunismin ja sodan aiheuttamissa erittäin vaikeissa olosuhteissa .
Minulla oli kunnia kutsua nykyinen presidentti ja nykyinen pääministeri tänne yksityishenkilöinä muutama vuosi sitten .
Silloin heidän oli vielä erittäin vaikea solmia yhteyksiä .
Olen erittäin iloinen siitä , että he ovat pitäneet sen , mitä he silloin lupasivat : rakentaa läpeensä eurooppalaisen demokratian .
Meidän on syytä kiittää heitä siitä , että he , kuten sanottu , olivat tärkeässä asemassa rauhan , vakauden ja demokratian kannalta strategisesti ratkaisevassa vaiheessa niinä erittäin vaikeina aikoina viime vuonna .
Sen vuoksi me emme ole nyt vain antajia vaan olimme myös saajia , olemme velkaa makedonialaisille kiitoksen siitä , että he täyttivät erittäin tärkeän eurooppalaisen tehtävän .
Sen vuoksi on tärkeää , että sopimus neuvotellaan ja ratifioidaan nopeasti , että EU : n toimisto , virallinen valtuuskunta , avataan pian , että komissiomme jäsen matkustaa lähiaikoina sinne , kuten kuulin , ja että avaamme tälle maalle yksiselitteisen eurooppalaisen näköalan , kuten Swobodan mietinnössä tehdään . .
( EN ) Tämä yleinen keskustelu Balkanin alueesta on ollut kokonaisuudessaan hyvin mielenkiintoinen .
Vaikka keskustelu ei siitä kärsikään , saanen anteeksi sen , että keskityn valtaosin mietintöön , sillä se sisältää muutamia hyvin tärkeitä kysymyksiä , joita haluan tarkastella .
Olen tyytyväinen voidessani esittää komission kannan mietintöön .
Mietinnöstä on suuri apu .
Parlamentin jäsen Swoboda ja hänen kollegansa ovat tehneet erinomaista työtä .
Olemme hyvin kiitollisia hänen ja muutamien hänen kollegoidensa näyttämästä esimerkistä tässä kysymyksessä , ja muutama heistä on läsnä parlamentissa tänä iltana - Pack , Lagendijk ja muut .
Olen hyvin tyytyväinen siihen , että yleiset suhteemme entiseen Jugoslavian tasavaltaan Makedoniaan ovat niin hyvät .
Parlamentin jäsen Dupuis antanee minulle anteeksi , että käytän tätä ilmaisua - sekä hän että hänen tulkkinsa - entente cordialen hengessä .
Tätä on edistänyt Euroopan unionin erinomainen edustaja kyseisessä maassa .
Hän on ollut parlamentin hyvä ystävä ja komission hyvä palvelija .
Vakautus- ja assosiaatiosopimusta koskevien neuvottelujen lähestyvä alku on merkittävin esimerkki hyvistä suhteistamme .
Sitä on myös entisen Jugoslavian tasavallan Makedonian yhteistyö Kosovon jälleenrakentamisessa .
Olen kiitollinen Makedonian viranomaisille heidän viime viikkojen aikana antamastaan avusta Kosovossa virranjakelussa ilmenneiden suurten ongelmien poistamisessa .
Kuten arvoisat jäsenet , myös minä tunnustan tämän maan vakauttavan roolin Balkanin tragediassa , etenkin albanialaisen vähemmistön integroinnissa maan poliittiseen ja sosiaaliseen elämään .
Tapasin vasta valitun presidentin Georgievskin muutama viikko sitten , ja muiden tavoin myös minä olin suunnattoman vaikuttunut hänen sitoumuksestaan edistää monikansallisuutta ja moniarvoisuutta .
Sallinette minun hahmotella nykyistä tilannetta näissä neuvotteluissa , joista - kuten Lagendijk totesi - muut alueen maat ovat hyvin kiinnostuneita .
Neuvosto hyväksyi 24. tammikuuta tänä vuonna entisen Jugoslavian tasavallan Makedonian vakautus- ja assosiaatiosopimusta koskevien neuvottelujen suuntaviivat .
Tämä on tärkein edistysaskel Länsi-Balkanin alueen vakauttamis- ja assosiaatioprosessissa , jonka komissio saattoi alulle toukokuussa 1999 .
Sallinette minun selventää näiden suunnitteluviivoja koskevien ehdotusten tärkeimpiä elementtejä .
Ne kattavat entisen Jugoslavian tasavallan Makedonian kanssa harjoitettavaa poliittista vuoropuhelua koskevien järjestelyjen sisällyttämisen sopimukseen .
Ne kattavat parempaa alueellista yhteistyötä koskevat säännökset , myös alueen maiden välisten vapaakauppa-alueiden luomista koskevan suunnitelman , joskin minun on tehtävä selväksi , että kyse ei suinkaan ole mistään yrityksestä luoda uudelleen Jugoslavian valtio .
Ne kattavat suunnitelman ottaa käyttöön vapaakauppa-alue Euroopan unionin ja näiden alueiden välillä kymmenen vuoden kuluessa sopimuksen voimaantulosta .
Ne kattavat työntekijöiden vapaata liikkuvuutta , asumisoikeutta , palvelujen tarjoamisen vapautta , juoksevia maksuja ja pääoman vapaata liikkuvuutta koskevat säännökset .
Ne kattavat entisen Jugoslavian tasavallan Makedonian sitoumuksen lähentää lainsäädäntöään vastaamaan Euroopan yhteisön lainsäädäntöä , etenkin sisämarkkinoiden avainaloilla ; ja ne kattavat entisen Jugoslavian tasavallan Makedonian kanssa useilla eri aloilla , myös oikeus- ja sisäasiain alalla , tehtävää yhteistyötä koskevat säännökset .
Teemme komissiossa parhaillaan välttämättömiä valmisteluja , jotta neuvottelut voidaan aloittaa maaliskuussa .
Tarkoitukseni on vierailla entisessä Jugoslavian tasavallassa Makedoniassa maaliskuun toisella viikolla .
Toivon , että voin silloin käynnistää tämän prosessin , joskin viralliset neuvottelut alkavat hyvin pian sen jälkeen .
Tämän vierailun aikana tulen myös parantamaan edustustamme entisessä Jugoslavian tasavallassa Makedoniassa , kuten arvoisat jäsenet ja muut ovat kehottaneet tekemään .
Neuvottelujen on tarkoitus päättyä tämän vuoden joulukuussa , mutta tämä riippuu hyvin pitkälti neuvottelijoiden suopeudesta ja päättäväisyydestä .
Sopimus voisi tulla voimaan kolmen tai neljän vuoden kuluttua tästä päivästä lukien , kun otetaan huomion jäsenvaltioiden parlamenttien tarvitsema aika sopimuksen ratifioimiseksi .
Haluaisin kommentoida hyvin lyhyesti muutamaa muuta päätöslauselmaluonnoksessa olevaa kohtaa .
Hyväksymme sen , että sopimuksen tulisi olla tietyssä määrin esimerkkinä muille tällaisille sopimuksille , mutta haluamme varmastikin ottaa huomioon myös sen seikan , että kyse on erilaisista maista , joista jokaisella on oma identiteettinsä ja omat huolenaiheensa .
Yhdyn siihen laajaan näkemykseen , jonka mukaan meidän tulisi tarkastella jokaista maata sen omien ansioiden mukaan eikä kytkeä kaikkia sen maan tahtiin , joka etenee unionin-suhteissaan kaikkein hitaimmin .
Se ei ole koskaan ollut tarkoitus .
Se , että neuvottelut aloitetaan ensimmäiseksi entisen Jugoslavian tasavallan Makedonian kanssa ennen kaikkia muita maita , on osoitus siitä , että me voimme toimia ja myös toimimme eriytetysti .
Mietinnössä mainitun alueellisen avun antamisen osalta olemme samaa mieltä siitä , että meidän olisi annettava teknistä ja taloudellista tukea hankkeille , joilla on rajat ylittävä tai alueellinen ulottuvuus .
Olemme samaa mieltä siitä , että vakautus- ja assosiaatiosopimukseen tulee sisältyä arviointilauseke mahdollisuudesta päästä EU : n jäseneksi .
Se heijastaa Euroopan unionin kantaa sen Länsi-Balkanin-suhteisiin , kuten Kölnin Eurooppa-neuvoston päätelmissä on esitetty .
Olemme voimakkaasti samaa mieltä tarpeesta hajauttaa tukiohjelmamme niin laajalti kuin mahdollista .
Euroopan unionin Länsi-Balkanille antamaa apua koskevien järjestelyjen osalta jäsenet tietänevät , että laadimme uuden säännöksen , jolla yksinkertaistetaan ja sujuvoitetaan järjestelyjen hallintoa ja jolla saatetaan kaikki yhden säännöksen alaiseksi .
Olen tietoinen siitä , että entisessä Jugoslavian tasavallassa Makedoniassa ja muualla ollaan huolestuneita Phare-ohjelman päättymisestä näissä maissa ja etenkin Phare-nimeen liittyvän assosiaation menetyksestä .
Panen huolestuneena merkille sen , mitä jäsenet ovat sanoneet tästä tilanteesta .
Tarkastelen asiaa uudelleen , mutta minun pitäisi huomauttaa , että kahden Phare-ohjelman ylläpito ja toteuttaminen voi aiheuttaa todellista sekaannusta .
Haluan kuitenkin painottaa , että huolimatta siitä , miten ohjelmaa kutsutaan , sitoumuksemme integroida entinen Jugoslavian tasavalta Makedonia ja sen naapurimaat eurooppalaiseen perheeseen on vahvempi kuin koskaan .
Uskon yleisesti , että minun lisäkseni myös muut parlamentin jäsenet ovat iloisia siitä , että Makedonia on saavuttanut tämän vaiheen suhteellisen nopeasti .
Toivon , että muut alueen maat moninkertaistavat ponnistelunsa samankaltaisen prosessin läpikäymiseksi .
Odotan innokkaasti useita samankaltaisia asiaa koskevia keskusteluja seuraavien vuosien aikana ; toivon , että onnistumme pyrkimyksissämme Balkanin alueella , mikä on minulle tärkein yksittäinen lakmuskoe , jolla selvitetään , mitä Eurooppa kykenee tekemään omalla kotiovellaan . Paljon kiitoksia , arvoisa komission jäsen Patten .
Keskustelu on päättynyt .
Äänestys toimitetaan huomenna klo 12.00 .
 
Komitologiasopimus Esityslistalla on seuraavana Frassonin laatima perussopimus- , työjärjestys- ja toimielinasioiden valiokunnan mietintö ( A5-0021 / 2000 ) Euroopan parlamentin ja komission välisestä sopimuksesta menettelystä komissiolle siirrettyä täytäntöönpanovaltaa käytettäessä 28. päivänä kesäkuuta 1999 tehdyn neuvoston päätöksen ( 1999 / 468 / EY ) ( komitologia ) soveltamista koskevista yksityiskohtaisista säännöistä . .
( IT ) Arvoisa puhemies , hyväksymällä komission kanssa tehty sopimus neuvoston uuden päätöksen ( komitologia ) soveltamista koskevista yksityiskohtaisista säännöistä päättyy tapaus , joka on koskenut parlamenttia ja eräitä tästä asiasta innostuneita , jotka ovat levittäytyneet eri Euroopan unionin toimielimiin ja joita monet eivät epäröi kutsua masokisteiksi .
Vuodesta 1993 saakka menettely komissiolle siirretystä täytäntöönpanovallasta ja erityisesti komiteoiden salaperäinen ja vieläpä epäilyttävä toiminta ovat johtaneet kiistanalaisiin tilanteisiin ja epäluottamukseen toimielinten välillä , ja ne olivat vaarassa aiheuttaa vakavia seurauksia lainsäädäntömenettelylle .
Tästä syystä Amsterdamin sopimukseen liitetyn julistuksen nro 31 seurauksena Euroopan unionin toimielimet aloittivat monimuotoisen neuvottelu- ja kuulemistyön , jonka seurauksena syntyi sitten neuvoston uusi päätös , jossa vanha hallintojärjestelmä nähdään melko merkittävänä , vaikka se ei meistä ole varmastikaan täysin tyydyttävä .
Erityisesti päätös tuo tullessaan hahmotelman parlamentin valvontavallasta , eli mahdollisuuden soittaa hätäkelloja siinä tapauksessa , että jollakin täytäntöönpanotoimella , joka on peräisin yhteispäätösmenettelyllä hyväksytystä säädöksestä , rikotaan komissiolle myönnettyä toimeenpanovaltaa .
Toimielinten välisten pitkien neuvottelujen aikana joihin parlamentti on osallistunut aktiivisesti mietinnön esittelijän Adelaide Agliettan ansiosta oli tarkoitus saavuttaa se , että Euroopan parlamentti ja komissio olisivat päässeet toimielinten väliseen sopimukseen uuden päätöksen eräiden näkökohtien soveltamista koskevista yksityiskohtaisista säännöistä .
Näin olisi ollut mahdollista selvittää eräät seikat , joita neuvostolla ei ollut aikomusta tuoda uudelleen mukaan päätökseen , ja toisaalta näin olisi voitu järjestää täsmällisemmin tiedotusjärjestelmä ja täytäntöönpanotoimia koskeva valvontajärjestelmä .
Strasbourgissa 6. lokakuuta 1999 käydyn kolmenvälisen vuoropuhelun aikana Euroopan parlamentin puhemies ja komission puheenjohtaja hyväksyivät ajatuksen asianomaisen sopimuksen tekemisestä pikaisesti .
Uskon , että olemme hoitaneet tehtävämme , joka kuitenkin osoittautui melko helpoksi luottamuksen ja keskinäisen kunnioittamisen ilmapiirin ansiosta , ilmapiirin , joka leimasi kaikkia komission kanssa käytyjä neuvotteluja .
Sopimuksessa esille tuotuja kohtia on olennaisesti kaksi : yhtäältä päätöksen 8 artiklassa mainitun Euroopan parlamentin todellisen väliintulo-oikeuden käytön välttämätön edellytys ( conditio sine qua non ) on , että sille tiedotetaan asiasta .
Tähän asti tiedot on annettu paperilla eikä järjestelmällisellä tavalla , ja usein asia on ollut myös parlamentin vastuulla , mistä ei ole ollut hyötyä meidän yksiköillemme .
Tästä lähin tiedot toimitetaan elektronisella CIRCA-järjestelmällä , johon Euroopan parlamentilla on pääsy ja joka on todellinen uudistus ei ainoastaan meille , vaan myös olen siitä varma komissiolle .
Toisaalta neuvoston päätöksen 8 artiklassa ei tarkenneta niitä tapoja eikä ajankohtia , jolloin Euroopan parlamentin pitäisi soittaa hätäkelloja , eli siis käyttää rajoitettua valvontavaltaansa .
Sopimuksen 6 ja 7 kohdassa vahvistetaan , että pääsääntöisesti Euroopan parlamentti hyväksyy perustellun päätöslauselmansa täysistunnossa yhden kuukauden määräajan kuluessa ennen kuin komissio voi hyväksyä ehdotuksen täytäntöönpanotoimeksi .
Aina ei ole kuitenkaan mahdollista odottaa kuukautta ennen kuin täytäntöönpanonormia sovelletaan , tämän me kaikki tiedämme .
Sopimuksessa siis selvennetään kiireellistä menettelyä , joka antaa asiasta vastaavalle valiokunnalle mahdollisuuden ryhtyä toimiin .
Yhteenvetona haluaisin korostaa , että voidaksemme arvioida , onko tämä sopimus hyvä vai ei , meidän pitää odottaa , jotta näemme sen toimivan käytännössä .
Euroopan parlamentilla pitää olla käytössään keinoja , joita sillä tällä hetkellä ei ole , jotta se voisi varmistaa toimeenpanomenettelylle tehokkaan jatkon ja todellisen valvonnan , ja komission pitää suostua järjestämään uudelleen eräitä menettelyitä , jotta se varmistaisi parlamentin tehokkaan valvonnan ja todellisen tiedonsaannin .
Lopuksi on asianmukaista muistuttaa joka tapauksessa , että Euroopan parlamentille komitologiaa koskevien ongelmien todellinen ratkaisu on uudistaa sääntöjen toimeenpanoa koskevaa menettelyä perustamissopimusten mukaisesti sekä poistaa valiokunnat , joiden olemassaolo merkitsee säännöttömyyttä , joka rajoittaa voimakkaasti komission täytäntöönpanovaltaa ja joka saattaa haitata Euroopan parlamentin lainsäädäntövaltaa .
Arvoisa puhemies , hyvät kollegat , komitologia on käsite , josta useimmat ihmiset eivät käsitä mitään , ja vain harvat tietävät , mitä se tarkoittaa .
Se muistuttaa salaseuroja ja -liittoja , ja niin se olikin ennen .
Se ei kätke sisäänsä kuitenkaan mitään muuta kuin komissiolle siirrettyjen täytäntöönpanovaltuuksien soveltamista koskevien yksityiskohtaisten sääntöjen määrittelyn .
Näiden täytäntöönpanovaltuuksien soveltaminen koskee pientä komiteamenettelyjen määrää .
Amsterdamin sopimukseen asti oli olemassa noin 20 tällaista komiteamenettelyä , mikä ei lisännyt lainsäädännön täytäntöönpanon selkeyttä eikä avoimuutta kansalaisten suuntaan .
Päinvastoin , itse Euroopan parlamentillekaan ei pitkään aikaan edes tiedotettu asioista .
Ensimmäinen Euroopan parlamentin saavuttama edistysaskel tämän komiteaviidakon avoimuuden lisäämiskamppailussa oli se , että sille ainakin alettiin tiedottaa siitä , mitä Euroopan komissio aikoo säädellä näiden komiteoiden avulla .
Tämä tapahtui vuonna 1988 Plumbin ja Delorsin kirjeenvaihdon yhteydessä .
Toinen edistysaskel avoimuuden ja Euroopan parlamentin osallistumisen suuntaan oli sitten 20. syyskuuta 1994 laadittu yhteistoimintatapa , jolla parlamentille myönnettiin tiedonsaantioikeuden lisäksi tietty oikeus ilmaista olevansa eri mieltä .
Näin parlamentti sai myös valvontamahdollisuuksia .
Amsterdamin sopimuksen myötä tilanne parani ratkaisevasti sen osalta , että komiteamenettelyjen määrää pudotettiin kuten Euroopan parlamentti kauan oli vaatinut jyrkästi kolmeen , nimittäin hallinnointimenettelyyn , sääntelymenettelyyn ja kuulemismenettelyyn .
Euroopan parlamentille aiemmin myönnetyt tiedonsaanti- ja valvontaoikeudet on nyt Amsterdamin sopimuksen jälkeen määritettävä uudelleen toimielinten välisellä sopimuksella .
Esittelijämme Frassoni teki erittäin huolellista työtä ja osoitti , mitkä kysymykset on selvitettävä toimielinten välisessä sopimuksessa ja mitä parlamentin sisäisiä hallintomenettelyjä mahdollisesti pitää muuttaa .
Yksi suurimpia ongelmia on aika .
Jos Euroopan parlamentille tiedotetaan , sen on yleensä esitettävä kantansa erittäin lyhyen ajan kuluessa neljän viikon aikana , jos se haluaa tehdä sen .
Kysymyksissä , jotka koskevat ihmisten terveyttä ja turvallisuutta Euroopan unionissa , Euroopan komission pitää kyetä sopimusten valvojana ja ainoana sellaisena toimielimenä , jolla on aloiteoikeus , reagoimaan erittäin lyhyessä ajassa , hätätapauksessa muutamassa tunnissa tai päivässä .
Euroopan parlamentin oikeus tiedonsaantiin ja mahdolliseen väliintuloon on siitä huolimatta säilytettävä .
Esittelijä ehdottaa näiden ongelmien ratkaisemiseen erittäin käyttökelpoisia ratkaisuja , joita tuen täysin ryhmäni kanssa .
Esitän enää vain yhden pyynnön .
Saksankielisessä tekstissä on käännetty hieman harhaanjohtavasti 2 kohta , ja pyydän teitä korjaamaan sen pikaisesti , pyydän myös niitä , jotka vastaavat jälkeenpäin painatuksesta .
Mielestäni siinä pitäisi lukea " erhalten bleiben müssen " eikä " weitergeführt werden müssen " .
Saksankielinen teksti ei ole kovin selkeä .
Haluaisin pyytää , että se tarkistettaisiin vielä kerran .
Muuten kiitän sydämellisesti esittelijää .
Asia on vaikea , ja toivon , että olemme nyt hoitaneet sen sellaisella tavalla , että siitä on helpompi huolehtia .
Arvoisa puhemies , onnittelen esittelijää hänen mietinnöstään .
Minun on vielä lisättävä , että on hyvin mieluisa muutos nähdä parlamentin jäsen Frassoni näin neuvottelunhaluisena ja halukkaana tekemään kompromisseja muiden toimielinten kanssa .
HVK : hon liittyvissä kysymyksissä hän on henkilö , jota ranskalaiset kuvaavat ilmaisulla " les pures et dures " : ei kompromisseja , ei sopimuksia muiden toimielinten kanssa ; haluaisimme mieluummin jäädyttää koko asian kuin tehdä myönnytyksiä kantaamme .
Hän on nyt kuitenkin halukas hyväksymään saavutetut edistysaskeleet , jotka eivät ole lähelläkään parlamentin alkuperäistä kantaa komitologiaa koskevassa kysymyksessä .
Meidän on muistettava , mitä nyt on pelissä .
Ennen neuvoston uutta päätöstä ja tätä täydentävää toimielinten välistä sopimusta komitologiamenettely sisälsi neljä kohtaa , joita parlamentti on arvostellut .
Ensinnäkin koko menettely on vaikeaselkoinen .
Se ei ole avoin , sillä siihen liittyy satoja komiteoita , jotka kokoontuvat salaisin esityslistoin , eikä kukaan tiedä , keitä komiteoihin kuuluu .
Uusi menettely , josta on sovittu , merkitsee tässä asiassa aitoa edistysaskelta .
Me saamme tietää , keitä komiteaan kuuluu .
Me saamme tietää , milloin he kokoontuvat .
Me saamme esityslistat .
Me saamme heille toimitettavat asiakirjat .
Koko järjestelmästä tulee avoimempi ja läpinäkyvämpi - vaikkakin melko monimutkainen .
Tämä merkitsee kuitenkin edes jonkinlaista edistystä .
Toiseksi arvostelemme sitä , että menettely rajoittaa hyvin paljon komissiota .
Euroopan unionissa me hyväksymme lainsäädännön .
Odotamme komission panevan sen täytäntöön .
Nyt meillä on kuitenkin menettely , joka estää komissiota toimimasta ja vaikeuttaa sen toimintaa - etenkin niin kutsuttu " contre-filet " järjestelmä , jonka nojalla neuvosto voisi torjua komission yksinkertaisella äänten enemmistöllä , vaikka neuvosto ei pystyisikään esittämään vaihtoehtoa kyseiselle täytäntöönpanotoimelle .
Myös tässä kysymyksessä on sentään hienoista edistystä .
Neuvosto ei enää pysty estämään täytäntöönpanotoimenpiteitä loputtomiin kolmen kuukauden pituisen kauden jälkeen , jollei sillä ole määräenemmistöä sen estämiseksi , toisin sanoen , jollei neuvoston edustamissa jäsenvaltioissa vastusteta asiaa merkittävästi .
Tämä on järkevämpi menettely .
Myös tämä merkitsee edistystä .
Emme ole kuitenkaan yhtä tyytyväisiä kahteen muuhun arvostelemaamme kohtaan .
Arvostelemme ensinnäkin menettelyä , jossa vain jäsenvaltioiden tai neuvoston eikä parlamentin nimittämä komitea seuraa , tutkii ja jopa valvoo komissiota .
Lainsäädäntöviranomaisten , neuvoston ja parlamentin , tulisi olla tasavertaisia .
Me siirrämme täytäntöönpanovallan komissiolle , mutta vain neuvoston tai jäsenvaltion nimittämä elin voi puhaltaa pilliin ja sanoa ei komissiolle ja pysäyttää täytäntöönpanotoimen .
Parlamentilla ei ole vastaavanlaista valtaa .
On totta , että uudessa järjestelmässä meille annetaan nyt hieman tällaista valtaa .
Me saamme kaikki komitealle toimitetut ehdotukset täytäntöönpanotoimiksi samaan aikaan kuin ne toimitetaan komitealle .
Meillä on mahdollisuus tutkia , keskustella ja kysellä .
Saamme kuitenkin oikeuden kiistää komission toimet virallisesti vain , jos katsomme , että komissio on ylittänyt ne valtuudet , jotka me olemme sille lainsäädännössä siirtäneet .
Toisin sanoen voimme kiistää toimenpiteen siitä syystä , että valtuudet on ylitetty , emme sen sisällön vuoksi .
Demokratiassa parlamentin tulisi voida kiistää sisältö .
Emme kuitenkaan tee niin joka viikko .
Emme pyri hukuttautumaan täytäntöönpanopäätöksiin , mutta demokratian takaamiseksi meidän pitäisi voida tehdä niin silloin harvoin , kun se olisi todella tarpeellista .
Tätä mahdollisuutta ei ole uudessa järjestelmässä , tai se on esitetty vähintäänkin alkeellisessa muodossa .
Lopuksi neljäs arvostelemamme kohta on , että jos täytäntöönpanotoimi estetään komitologiamenettelyllä , se palautetaan , ei suinkaan molemmille lainsäädäntöviranomaisille , vaan yksistään neuvostolle , jolla on oikeus ryhtyä mahdollisiin vaihtoehtoisiin toimenpiteisiin .
Se ei ole oikein .
Molemmat elimet - neuvosto ja parlamentti - hyväksyvät lainsäädännön , jolla komissiolle siirretään täytäntöönpanovalta .
Jos tällaiset täytäntöönpanotoimet palautetaan , ne tulisi palauttaa molemmille elimille eikä ainoastaan toiselle .
Aikaansaatu järjestelmä merkitsee kokonaisuudessaan jonkinlaista edistystä .
Komission kanssa tehtyyn toimielinten väliseen sopimukseen liittyviin täydentäviin näkökohtiin on suhtauduttava myönteisesti , mutta se ei voi muuttaa neuvoston peruspäätöstä .
Myös tältä osin olemme luopuneet vapaaehtoisesti - sillä näin ei tapahtunut automaattisesti - Plumbin-Delorsin sopimuksesta osana kokonaiskompromissia .
Olemme suostuneet luopumaan sitä koskevista vaatimuksista .
Meidän on oltava hyvin valppaita sen varalta , mitä sopimus ennen kattoi ja mitä uusi päätös ei kaikilta osin kata .
Meidän on oltava hyvin valppaita .
Sopimus merkitsee siis edistystä .
Ryhmäni hyväksyy tämän edistysaskeleen vastahakoisesti .
Emme ole yhtä innoissamme kompromissista kuin Frassoni .
Olemme tietoisia rajoitteista , ja tämä kysymys tulee epäilemättä uudelleen esille muutaman vuoden kuluttua .
Jos haluamme täysin demokraattisen ja avoimen unionin , meidän on tarkasteltava tätä aihetta uudelleen . .
( ES ) Arvoisa puhemies , ensiksi haluan kiittää esittelijä Frassonia hänen tekemästään työstä .
Komitologiaa koskevaa työtä ei ole koskaan helppoa tehdä .
Jäsen Schleicher viittasi tämänlaatuiseen taikavoimaan , josta olemme aina komiteoiden kohdalla puhuneet .
On selvää , että prosessi on aina ollut varsin monimutkainen menneisyydessä tehtyjen päätösten seurauksena , ja sitä on lopulta jonain päivänä järkeistettävä .
Mielestäni komission ja parlamentin solmima sopimus merkitsee selvästi prosessin järkeistämistä .
Meidän näkökulmastamme se tyydyttää parlamentin perusluonteiset tarpeet .
Jäsen Corbett viittasi parlamentin huolenaiheisiin .
Hänen mielestään osa niistä on ratkaistu ja osaa ei .
Sanoisin , että komissio ratkaisi ne huolet , mitkä se pystyi ratkaisemaan .
Jäsen Corbettin esittämät seikat ovat sellaisia , etteivät ne kuulu neuvoston päätöksen piiriin , ja niiden osalta emme valitettavasti voi luvata mitään .
Missä olemme päässeet eteenpäin ?
Epäilemättä erään esittelijä Frassonin painottaman olennaisen tärkeän seikan osalta , ja tarkoitan sillä sitä , että meillä on automaattinen tiedottamisjärjestelmä .
Tämä automaattinen tiedottamisjärjestelmä mahdollistaa tiedottamisen kahdella alalla , jotka ovat parlamentille erityisen tärkeitä .
Toisaalta on mahdollista tietää , miten komiteat toimivat , mikä oli niiden kokoonpano , esityslista ja tehtävienkuvaus ja niin edelleen . , ja toisaalta mikä on droit de regard ( tarkastusoikeus ) konkreettisten päätösten osalta .
Mielestäni kyseessä on hyvä sopimus , joka varmasti parantaa prosessin avoimuutta .
Tästä lähtien asiat helpottuvat .
Kuitenkaan tänään solmimaamme sopimusta ei saa pitää astetta Delorsin sopimussuunnitelmaa huonompana .
Jäsen Corbett viittasi tähän seikkaan , mutta varmaa on , että uusi malli on paljon monimutkaisempi , erilainen , uudesta tilanteesta johtuen , ja meidän mielestämme se on paljon johdonmukaisempi .
Olemme jo aloittaneet työn .
Toivomme , että työn tulokset on erinomaisia .
Toisaalta olemme sitä mieltä , että myös muu edistyminen on myönteistä .
Jätämme tietyssä määrin pois laskuista ne sopimukset , jotka eivät ole enää voimassa , ja yritämme järjestelmällä , jolla mukautamme vanhat menettelyt uuden tilanteen mukaisiksi , saada hoidetuiksi kaikki aiemmin ratkaisematta jätetyt asiat .
Komission näkökulmasta katsomme , että sopimus on hyvä , ja haluamme kiittää parlamentin jäseniä erityisesti esittelijä Frassonia , jotka ovat olleet työssä mukana .
Toivomme , että tässä uudessa ilmapiirissä olemme saavuttaneet sen lopputuloksen , johon pyrimme , eli suuremman avoimuuden ja sen , että toimeenpanevana elimenä komission päätökset tunnetaan paremmin . Paljon kiitoksia , arvoisa komission jäsen Solbes Mira .
Keskustelu on päättynyt .
Äänestys toimitetaan huomenna klo 12.00 .
 
EY : n perustamissopimukseen liitetty liiallisia alijäämiä koskeva pöytäkirja Asialistalla on seuraavana Knörr Borràsin laatima talous- ja raha-asioiden valiokunnan mietintö ( A5-0013 / 2000 ) ehdotuksesta neuvoston asetukseksi Euroopan yhteisön perustamissopimukseen liitetyn liiallisia alijäämiä koskevasta menettelystä tehdyn pöytäkirjan soveltamisesta annetun asetuksen ( EY ) N : o 3605 / 93 muuttamisesta ( KOM ( 1999 ) 444 - C5-0174 / 1999 - 1999 / 0196 ( CNS ) ) . .
( ES ) Arvoisa puhemies , myös minä tervehdin mielelläni espanjalaista komission jäsen Solbesia , jota olen onnitellut useammassakin yhteydessä tämän parlamentin sisällä ja ulkopuolella siitä erinomaisesta työstä , jonka hän teki Espanjan kuningaskunnassa Euroopan yhdentymistä koskevissa asioissa .
Ehdotuksessa tämän asetuksen muuttamisesta yhteisön perustamissopimukseen liitetyn liiallisia alijäämiä koskevasta menettelystä tehdyn pöytäkirjan soveltamisen osalta käsitellään Euroopan tilinpitojärjestelmä EKT-95 : n mukauttamisen kannalta keskeisiä kysymyksiä , ja kuten tiedätte tällä järjestelmällä korvataan aiempi vuonna 1979 yhtenäistetty tilinpitojärjestelmä , ja muutokset koskevat ennen kaikkea uusia rahoitustuotteiden luokkia , julkisen alijäämän ja BKT : n välisen suhteen laskemisen yhdenmukaisuutta EKT-95 : n yhteydessä sekä lopuksi korkomenojen laskemisen huomioon ottamisen tärkeyttä ja sen yhdenmukaisuutta EKT-95 : n menettelyjen mukaisesti .
Mielestäni asetusehdotuksella pyritään saattamaan ajan tasalle eräiden sellaisten taloudellisten operaatioiden määritelmät ja arviointi , joita käytetään alijäämän laskennassa tavalla , joka heijastaa Maastrichtin sopimusta , sillä tässä sopimuksessa asetetaan ne enimmäisprosenttimäärät , joita julkisen alijäämän on noudatettava suhteessa markkinahintaiseen bruttokansantuotteeseen unionin eri jäsenvaltioissa .
Tähän mennessä jäsenvaltiot ovat laskeneet tämän bruttokansantuotteen EKT -79 : n sisältyvän menetelmän mukaisesti .
Viimeisin käsissämme oleva arvio on peräisin syyskuulta 1999 , ja siinä käsitellään varainhoitovuotta 1998 .
Näin ollen , jos nykyinen asetus hyväksytään , maaliskuussa 2000 esitettävä , varainhoitovuotta 1999 koskeva ensimmäinen arvio alijäämästä laaditaan jo tämän järjestelmän mukaisesti .
On tiedossa , että jäsenvaltiot ovat jos ilmaus suinkin sopii tehneet läksynsä , ne ovat laskeneet ja laatineet kansalliset tilinsä EKT -95 mukaisesti ja vastaavat arviot on jo julkaistu .
Uusien menettelytapojen käyttöön ottamisen lisäksi tämä on edellyttänyt useimpien kokonaissuureiden ja kirjanpito-operaatioiden nimellistä tarkistamista , joka aiheutuu sekä edellä mainituista menettelytapojen muutoksista että arvioihin sisällytetystä paremmasta tilastotiedosta .
Nämä muutokset voivat luonnollisesti muuttaa julkisia alijäämiä jäsenvaltioiden kansallisten tilinpitojärjestelmien puitteissa .
Seuraavaksi kerron hyvin lyhyesti , mitkä saattavat olla ne viisi alaa , joilla tärkeimmät muutokset tapahtuvat .
Ensiksi EKT-95 : n julkisen hallinnon institutionaalisen sektorin rajojen tarkistaminen .
Tämä on tärkeää , koska julkisella alijäämällä viitataan siihen , mikä tässä tapauksessa syntyy koko julkisen hallinnon yhteydessä .
Jos tämän määrittelemiseksi ei olisi täsmällisiä perusteita , se johtaisi " poikkeamiin " jäsenvaltioiden julkisen alijäämän arvioinnissa .
Toiseksi julkinen alijäämä tai - mahdollisesti ylijäämä on julkisyhteisöjen nettoluotonanto suhteessa nettoluotonottoon sellaisena kuin se on määritelty EKT-95 : ssä .
Kolmanneksi julkinen sijoitus on julkisyhteisöjen kiinteän pääoman bruttomuodostus sellaisena kuin se on määritelty EKT-95 : ssä .
Neljänneksi julkinen velka määritellään EKT-95 : n mukaisesti virroiksi ( korot ) , joita tästä varasta / velasta aiheutuu .
Viidenneksi ja viimeiseksi kokonaissuure , johon julkista alijäämää verrataan , on markkinahintainen bruttokansantuote EKT-95 : n määritelmän mukaisesti .
Lopuksi toteaisin , että tässä komission ehdotuksessa mielestäni mukautetaan oikein ja todellisuuslähtöisesti EKT -95 : ssä asetetut perusteet , jotka sen vuoksi hyväksyn kokonaisuudessaan aivan komission ehdotuksen mukaisina .
Arvoisa puhemies , arvoisa komission jäsen , hyvät parlamentin jäsenet , saanen sanoa heti aluksi , että ryhmäni kannattaa tätä ehdotusta , koska siinä muotoillaan entistä sopusointuisemmin , suoraan vertailukelpoisesti ja entistä tarkemmin vakauteen ja todelliseen kasvuun pyrkivän talous- ja rahaliiton perusta .
Olemme jo kuunnelleet eri aloja .
Minun mielestäni ratkaisevaa on se , että tilastotiedot ovat tästä alkaen luotettavampia ja vertailukelpoisempia .
Tämä on välttämätöntä , koska meidän on voitava luottaa toisiimme : Euroopan unionin toimielinten ja talous- ja rahaliittoon kuuluvien jäsenvaltioiden .
Menettelyn mukauttaminen on tärkeää kahdesta syystä .
Ensinnäkin yhtenäismarkkinoiden kannalta .
Luotettavat ja suoraan vertailukelpoiset tiedot ja tilastot ovat yleisesti erittäin tärkeitä tilanteen ja yhtenäismarkkinoiden kehittymisen tarkan kuvaamisen kannalta .
Toiseksi ne ovat tärkeitä talous- ja rahaliitolle .
Vuoden 1993 asetus pöytäkirjan soveltamisesta on mukautettava Euroopan kansantalouden tilinpito- ja aluetilinpitojärjestelmän mukaiseksi .
Se on välttämätöntä alijäämien oikean ja luotettavan laskemisen kannalta .
Tämä mukauttaminen mahdollistaa jäsenvaltioiden alijäämien ja velkojen tarkemman arvioinnin .
Tämä tekninen mukauttaminen vaikuttaa erittäin konkreettisesti maiden todelliseen tilanteeseen , koska tiedot muuttuvat automaattisesti julkista vajetta vastaavasti .
Iloitsen myös siitä , että maaliskuussa esitettäväksi suunniteltu varainhoitovuoden 1999 alijäämiä koskeva arvio tehtäisiin jo uuden EKT : n ( Euroopan kansantalouden tilinpito- ja aluetilinpitojärjestelmän ) mukaisesti , mikä merkitsee sitä , että analyysi perustuu taloudellisesti relevantteihin , vahvistettuihin suureisiin .
Sallikaa minun kuitenkin käyttää tätä keskustelua lyhyesti myös siihen , että vetoan kaikkiin hallituksiin ja poliittisiin puoleisiin , että ne tekisivät kaikkensa , jotta liiallisia alijäämiä koskevia menettelyjä ei tarvitse milloinkaan käyttää .
On hyvä , että menettely on olemassa .
Menettely on tarpeen , koska se tekee kriteereistämme riittävän vakavasti otettavia ja uskottavia .
Kansalaiset kysyvät : mitä sitten tapahtuu , jos kriteerejä ei täytetä ?
Menettelyllä ja muilla toimilla voimme todistaa , että kriteerit ja meidät on otettava vakavasti .
Toinen tärkeä asia on kysymys siitä , että meidän on tehtävä kaikkemme liiallisten alijäämien estämiseksi ja lisäksi julkisten vajeiden pienentämiseksi edelleen .
Tiedän , mistä puhun , ja sallikaa minun sanoa lopuksi , miksi olen niin iloinen siitä , että käymme tätä keskustelua !
Käymme kotimaassani juuri keskustelua siitä , vastaavatko aiemman valtiovarainministerin antamat tiedot alijäämästä todellisuutta .
Kotimaassani , Itävallassa , tarvittiin vuonna 1995 uudet vaalit , jotta Maastrichtin sopimuksen asettamat kriteerit voitiin täyttää ja poliittinen kumppani saatiin muuttamaan ajatteluaan .
Koska meistä puhutaan niin paljon , minun on myös sanottava , että hallituskoalitiosta käydyt neuvottelut SPÖ : n kanssa epäonnistuivat sanon valitettavasti vuonna 2000 , koska sosiaalidemokraattinen puolue kaatoi valmiiksi neuvotellun säästö- ja vakautusohjelman .
Varsinkin se oli syynä siihen , että Itävaltaan jouduttiin muodostamaan uusi hallitus , koska ÖVP haluaa edelleen olla vakaan suunnan takuumiehenä , koska ÖVP haluaa edelleen taata Maastrichtin kriteerien ja julkisen alijäämän pienentämistavoitteen noudattamisen , kuten olemme täällä sopineet .
Arvoisa puhemies , on hyvä asia , että tilastotiedot eivät ole ainoastaan luotettavia vaan myös vertailukelpoisia .
Se on erittäin tärkeää etenkin Euroopan yhdentymisen ja sisämarkkinoiden loppuun saattamisen kannalta .
Siksi tämä mietintö on myös poliittisesti latautunut mietintö , ja haluamme onnitella esittelijää siitä sydämellisesti .
Se antaa myös aiheen muutamaan poliittiseen huomautukseen .
Vakaussopimus on tosiasia Euroopan unionissa .
Kaikki euron käyttöön ottavat maat ovat sitoutuneet vakaussopimuksen avulla pyrkimään keskipitkällä aikavälillä talousarvioon , joka on tasapainossa tai hieman ylijäämäinen .
Se ei tietenkään tarkoita sitä , että kun suhdanteet ovat laskussa , ei sallittaisi poikkeamia , mutta pitkällä ja keskipitkällä aikavälillä talousarvion on oltava tasapainossa tai ylijäämäinen .
Mitä vahvempi osallistuvien valtioiden asema on , sitä vahvempi eurosta tulee .
Sen vuoksi kolmen prosentin normia ei ylitetä usein , ei edes suhdanteiden ollessa epäsuotuisat , niin ainakin väitetään .
Olemme olleet aina sitä mieltä , että nämä kriteerit on täytettävä tiukasti .
Se on erittäin tärkeää , jotta EMU menestyisi myös tulevaisuudessa .
Vakaussopimuksen tiukka noudattamien voi antaa panoksen vakauden kulttuurin syntymiseen kaikissa EMUun kuuluvissa maissa .
Eri jäsenvaltiot ovat toteuttaneet ainutkertaisia toimia voidakseen täyttää kriteerit .
Olemme sitä mieltä , että jäsenvaltioiden talousarviopolitiikkaa on valvottava tiukasti , jotta toimet toteutetaan määriteltyjen kriteerien puitteissa .
Heikentymistä ei voida sallia .
Lisäksi olemme sitä mieltä , että kulujen vähentäminen ja valtionvelan pienentäminen on asetettava etusijalle .
Kulujen maksattaminen tulevilla sukupolvilla jatkuu yhä . .
( ES ) Arvoisa puhemies , ensiksi paljon kiitoksia esittelijälle hänen tekemästään loistavasta työstä .
Tämä aihe edellytti valtavasti teknisiä erityistietoja , ja mielestäni esittelijä Knörr käsitteli aihetta erittäin täsmällisesti ja ammattitaitoisesti .
En itsekään uskaltaisi häntä paremmin laatia yhteenvetoa ehdotuksemme sisällöstä ; lisäisin ainoastaan sen , että EKT -95 : n mukauttamisen lisäksi vireillä on kaksi pientä teknistä muutosta , jotka esittelijä Knörr varmaan tuntee oikein hyvin ja jotka liittyvät velan korkoon ja arviointiin ulkomaan valuutassa .
Sanon tämän ainoastaan , jotta prosessista saataisiin täydellisempi kuva .
Toiseksi kiittäisin esittelijä Knörriä hänen nopeudestaan .
Hän on tehnyt todella hyvää työtä varsin lyhyessä ajassa .
Tämä on tärkeä aihe eräiden myöhemmin korviimme kantautuneiden seikkojen vuoksi .
On selvää , että tällä normilla emme pyri luotettaviin ja vertailukelpoisiin tilastoihin sillä ne ovat jo sitä , vaan luotettavampiin ja vertailukelpoisempiin tilastoihin .
On ilmeistä , että sen ansiosta , että parlamentti on tehnyt päätöksensä näin nopeasti , maaliskuun luvut voidaan jo laskea näiden uusien perusteiden pohjalta .
Tältä pohjalta lopputulos on uskoakseni parempi .
Luvut ovat luotettavampia ja vertailukelpoisempia , ja uskon , että ne huolenaiheet , joita eräät jäsenistä ovat ottaneet esiin vakaussopimuksen täytäntöönpanon osalta , voidaan arvioida paremmin .
Tämä asetus on puhtaasti välineellinen .
Sen avulla emme pääse käsiksi pohjimmaiseen ongelmaan , jonka muutamat teistä ovat ottaneet esiin .
Meidän on kuitenkin katsottava , että pohjimmainen ongelma on hallussa .
Vakaussopimus on olemassa , ja jatkamme eteenpäin valvoen sitä , miten eri jäsenvaltiot noudattavat sopimusta jopa nykyisissä oloissa , joissa tulos on selvästi myönteinen kaikissa niissä jäsenvaltioissa , joissa olemme tutkineet tilannetta julkisen velan vakauden osalta .
Kuitenkin olemme sitä mieltä , että tarkkaavaisuus ei saa herpaantua .
On jatkettava sitkeästi tällä tiellä , sillä se on mielestämme olennaisen tärkeää .
Siksi haluaisin jälleen kerran ja päätän puheenvuoroni tähän kiittää teitä avustanne , jotta voisimme arvioida vakautta teknisesti paremmin ja vertailukelpoisemmin . Paljon kiitoksia , arvoisa komission jäsen Solbes Mira .
Keskustelu on päättynyt .
Äänestys toimitetaan huomenna klo 12.00 .
 
Euro : rahanväärennyksen estämiseksi annettavan rikosoikeudellisen suojan vahvistaminen Esityslistalla on seuraavana Cederschiöldin laatima kansalaisvapauksien ja -oikeuksien sekä oikeus- ja sisäasioiden valiokunnan mietintö ( A5-0020 / 2000 ) ehdotuksesta puitepäätökseksi rahanväärennyksen estämiseksi annettavan rikosoikeudellisen suojan vahvistamisesta euron käyttöönoton yhteydessä ( SN 5116 / 1999 - C5-0332 / 1999 - 1999 / 0821 ( CNS ) ) . .
( SV ) Arvoisa puhemies , hyvät vähälukuiset , mutta sitäkin tervetulleemmat kollegat , voisi kuvitella , että näin myöhään käsiteltäisiin asiaa , joka ei ole tärkeä , mutta niin ei kuitenkaan ole .
Kyse on selkeästä ja konkreettisesta kysymyksestä .
Kyse on yhtenäisvaluutastamme .
Kuinka moni teistä tietää , että sitä väärennetään ja että tilanne on täysin sietämätön ?
Emme voi sallia sitä , että yhtenäisvaluuttamme heikentyy sen vuoksi , että sitä väärennetään .
Sen vuoksi EKP , Ecofin , Europol , OLAF ja oikeudellisista asioista vastaava komission jäsen ovat oivaltaneet , että meidän on pikaisesti ryhdyttävä yhteisiin vastatoimiin lainsäädännössä esiintyvien aukkojen täyttämiseksi .
Unohdamme helposti , että vanhoja valuuttoja voidaan vaihtaa 20 vuoden ajan uuden valuutan käyttöönotosta .
Sen vuoksi on tärkeää , että nämäkin valuutat otetaan mukaan tämän toimintaohjelman rikosoikeudelliseen osaan .
Sen parlamentti on halunnut lisätä .
Neuvoston olisi pitänyt antaa parlamentille vaadittu kolmen kuukauden määräaika myös sitä viimeistä asiakirjaa varten , joka otettiin esille tässä asiassa , mutta me kaikki olemme tietoisia siitä , että näiden toimien toteuttamisella on kiire .
Koska neuvosto päättää kysymyksestä tämän vuoden maaliskuussa , parlamentin on nyt syytä ottaa kantaa ehdotukseen , jotta jäsenvaltiot ehtisivät punnita myös parlamentin näkökantoja maaliskuussa tehtävän päätöksen osalta .
Jos jokin valtio päättäisi hankaloittaa asioita , se ottaa kannettavakseen valuuttaa koskevan vastuun , minkä vuoksi tämän valtion pitäisi vastata sekä moraalisesti että taloudellisesti toiminnasta , joka saattaa johtaa valuutan käyttöönoton myöhästymiseen .
Tällainen toiminta aiheuttaisi paljon paheksuntaa .
Eurojen liikkeellelasku alkaa 1. päivä tammikuuta 2002 .
Koko unionilla on oltava sama suoja , joka kieltää liikkeellä olevien rahojen lisäksi vielä liikkeelle laskemattomienkin rahojen väärentämisen .
On tärkeää , että kaikki maat saavat ajoissa yhtäläisen rikosoikeudellisen suojan .
Komissio on ehdottanut tiedotustoimia , ennalta ehkäiseviä toimia , kokemusten vaihtoa ja rikosoikeudellisia toimia , mitkä todellakin merkitsevät tiettyä välttämätöntä lähentymistä , nimittäin sitä , että rahanväärennöksestä seuraa vapausrangaistus , joka on enimmillään vähintään kahdeksan vuotta .
Myös väärennetyillä rahoilla käytävä kauppa ja väärentämiseen tarkoitettujen laitteiden hallussapito tehdään rangaistavaksi .
Saamme yksinkertaisesti enimmäisrangaistusta koskevan vähimmäistason .
Euron värisävyt ovat hyvin tiedossa .
Nykyaikaisten tietokoneiden avulla voidaan saada aikaan melkoista vahinkoa , jos emme suojaudu sen varalta .
Parlamentti on tehnyt useita tarkistuksia käsiteltävänä olevaan ehdotukseen , muun muassa lainkäyttövallan osalta , joka merkitsee sitä , että samasta rikoksesta voidaan tuomita vain yhdessä valtiossa .
Tuemme myös sitä , että mukaan on otettu sellaiset toimet , jotka kohdistuvat niihin yrityksiin , jotka ovat sekaantuneet väärennöksiin .
Uusia ehdokasvaltioitakin kehotetaan omaksumaan nämä säännöt .
Neuvosto ja komissio laativat tätä ehdotusta kaksi vuotta .
On aivan välttämätöntä , että teemme päätöksen maaliskuussa .
Olisi vastuutonta , jos se viivästyisi , tai varsinkin , jos eurolle koituisi siitä vahinkoa .
Se olisi petos myös kansalaisia kohtaan , joiden on tarkoitus ryhtyä käyttämään näitä uusia , tuntemattomia seteleitä .
On hyvin todennäköistä , että rahan väärentäjät kohdistavat toimintansa valtioihin , jotka ovat euron ulkopuolella ja joissa uudesta valuutasta tiedetään vähemmän .
Turvatoimet ulottuvat myös näihin valtioihin , ja näiden valtioiden mielipiteet on otettu vakavasti huomioon .
Sen vuoksi voimme kuvata tätä ehdotusta siten , että siinä otetaan solidaarisesti ja molemminpuolisesti huomioon erilaiset edut , mikä asettaa meille myös velvoitteita .
Neuvoston on kokoonnuttava maaliskuun aikana tekemään tämä päätös .
Kiitos kollegat siitä , että kuuntelitte !
Kiitos myös teille , jotka olette vaikuttaneet kysymyksen nopeaan käsittelyyn ; Ajattelen erityisesti PSE-ryhmää .
Arvoisa puhemies , hyvät kollegat , ensinnäkin haluaisin onnitella esittelijä Charlotte Cederschiöldiä siitä , että hän on laatinut tämän mietinnön , joka on erinomainen lähtökohta rahanväärennyksen estämiseksi annettavan rikosoikeudellisen suojan vahvistamiseksi euron käyttöönoton yhteydessä .
Euro otetaan käyttöön 1.1.2002 ja siitä tulee yksi maailman tärkeimmistä varantovaluutoista .
Koska euro on maailmanlaajuisesti niin merkittävä , se on erityisen riskialtis väärennöksille .
Tässä päätöksessä laaditaan siten vähimmäisjoukko normeja , joiden avulla yritetään yhdenmukaistaa rikosoikeudellinen suoja tällä osa-alueella ja tehdä sen soveltaminen yksinkertaisemmaksi ja tehokkaammaksi kaikissa jäsenvaltioissa .
Siinä edellytetään myös , että euro suojataan jo ennen kuin se lasketaan liikkeelle , mikä täyttää ammottavan aukon joidenkin jäsenvaltioiden laeissa .
Haluan erityisesti ilmaista tukeni esittelijälle sen osalta , mitä hän sanoo tämän suojan ulottamisesta koskemaan kansallisia valuuttoja , joita voidaan yhä vaihtaa sen jälkeen kun ne on poistettu liikenteestä .
Näin ollen kunkin jäsenvaltion itsensä kuuluu varmistaa tehokkaiden , sopivien ja ehkäisevien rikosoikeudellisten seuraamuksien kehittämisestä sellaista tekoja varten , joita pidetään puitepäätöksessä rikoksina .
Mielipiteeni ehdotuksesta asettaa vankeusrangaistuksille kahdeksan vuotta ylittävä enimmäisraja on se , että se ei tule aiheuttamaan minkäänlaisia ongelmia oman maani kohdalla , joka siitä huolimatta , että sen rikoslainsäädännössä vahvistetaan tällä hetkellä viiden vuoden enimmäisrangaistus väärän rahan valmistamisesta , on jo osoittanut valmiutta kyseisen tarkistuksen tekemiseen .
Toisaalta haluaisin pyytää niitä harvoja jäsenvaltioita , joilla on vielä ollut joitakin varauksia asiasta , ratkaisemaan ongelmat , jotta tästä asiasta voitaisiin tehdä päätös nopeasti , kuten esittelijämme esittämistään syistä jo pyysi .
Arvoisa puhemies , tämän avulla esitetään ensimmäisen kerran ehdotus yhteiseksi rikossäädännöksi , jonka säädöksiä sovellettaisiin samanaikaisesti kaikissa 15 : stä jäsenvaltiossa .
Edistymme siten tavoitteessamme kehittää ja konkretisoida Euroopan unionia vapauteen , turvallisuuteen ja oikeuteen perustuvan alueen osalta , aivan kuten Tampereella päätettiin .
Arvoisa puhemies , hyvät kollegat , minun ei tarvitse toistaa sitä , mitä esittelijä sanoi , eikä sitä , mitä kollega Coelho juuri sanoi .
He puhuivat nimittäin totta .
Euroa on helppo väärentää .
Olemme vaarallisessa siirtymävaiheessa , jossa esiintyy rikosoikeudellisesti rahatoimen historiassa luultavasti ainutlaatuinen ilmiö , nimittäin se , että rahaa , jota ei vielä ole olemassakaan , jota ei vielä ole liikkeellä vaan ainoastaan kirjanpidollisessa käytössä , voidaan silti jo väärentää , ja että rahan väärentämisen tunnusmerkistöä ei vielä voida soveltaa sen vuoksi , ettei rahaa vielä ole liikkeellä valuuttana .
Se on erittäin monitahoinen ongelma .
Se merkitsee sitä , että nyt voi jo tehdä muutaman väärän euron joutumatta mahdollisesti tilille niiden liikkeelle laskemisesta , jos me emme toimi nopeasti siinä kollega Cederschiöld oli oikeassa .
Sanon tässä sivumennen , että se saattaa tuntua monesta houkuttelevalta tilaisuudelta .
Miten Euroopan unioni tekee torjuakseen sen ?
Joukon oikeita asioita , joita kollega Cederschiöld kuvasi , mutta parlamentin pitää puhua hänen kuvaamiensa asioiden yhteydessä vähemmän puitepäätöksen sisällöstä ja mietinnöstä , jonka kollega Cederschiöld siitä laati , ja enemmän niistä menetelmistä , joita sovelletaan .
Neuvosto , Euroopan ylivoimaisesti epädemokraattisin toimielin , kuuli Euroopan parlamenttia tavalla , joka ivaa demokratian käsitettä .
Saimme kuulemista varten tekstin , jonka kimpussa neuvosto itse askarteli erittäin pitkään , sivumennen sanoen vain osittain onnistuen palaan siihen vielä hetken päästä .
Euroopan parlamentin pitää nyt kolmen kuukauden kuluessa antaa lausunto tästä neuvoston monitahoisesta , vaikeasta , osittain ristiriitaisestakin asiakirjasta .
Voimme nyt saada aikaan lausunnon ja maaliskuussa laadittavan päätöslauselman neuvoston toivoman aikataulun mukaisesti vain kollega Cederschiöldin valtavien ponnistelujen ja sen ansiosta , että Euroopan parlamentti luopuu demokratian pelisääntöjen mukaisesta oikeudestaan toteuttaa kuulemismenettely siten , että siihen käytetään riittävästi aikaa ja että kaikki tekstit ovat käytettävissä kaikilla kielillä .
Niin tärkeän asian kuin rahan väärentämisen tai väärentämiseltä suojelun sekä rikosoikeudellisen lainsäädännön lähentämisen yhteydessä , jota siinä yhteydessä tarvitaan , ei voi oikeastaan toimia niin nopeasti kuin neuvosto meiltä vaatii .
Sen vuoksi haluan esittää nyt ryhmäni selkeän mielipiteen : keskustelimme kollega Cederschiöldin kanssa pitkään siitä , onko järkevää toimia näin .
Päädyimme siihen tulokseen , että ei ole , mutta asian tärkeyden vuoksi sovimme , että hyväksymme tällaisen menettelyn .
Käsiteltävänä oleva puitepäätös on epäilemättä edistysaskel .
Neuvoston oikeastaan tavoittelemaa oikeusvarmuutta kollega Cederschiöld kertoi jo tämän ei lopulta täydellisesti saavuteta , koska puutteita ei ole korjattu jäsenvaltioissa , joissa tavoitellaan vähimmäisvaatimuksia , rangaistavuuden vähimmäisvaatimuksia ja ennen kaikkea samojen rikosoikeudellisten normien soveltamista kaikissa jäsenvaltioissa myös niissä , jotka eivät ole vielä ottaneet euroa käyttöön , mutta joissa sitä voitaisiin kuitenkin teoriassa väärentää .
Puutteita ei ole korjattu muun muassa sen vuoksi , että neuvosto ei pysty nytkään muuttamaan toimintatapojaan vaan pitää tämänkin puitepäätöksen yhteydessä parempana jatkaa oikeudellista yhteistyötä hallitusten välisen yhteistyön tasolla .
Sen vuoksi tämän siteeraan tässä puitepäätöksessä rajoitutaan täydentämään jo 71 vuoden ikäistä kansainvälistä sopimusta , nimittäin 20. huhtikuuta 1929 väärän rahan valmistamisen vastustamiseksi tehtyä kansainvälistä yleissopimusta ja sen pöytäkirjaa .
Tämä merkitsee sitä , että oikeusperustaa , jota me nyt laadimme euron suojaksi , ei laadita siellä , missä sen oikeastaan pitäisi tapahtua , nimittäin yhteisön oikeuden alalla , vaan se tapahtuu 71 vuotta vanhojen kansainvälisten sopimusten täydennyksenä .
Jätän koolla olevan juhlaistunnon arvioitavaksi , voiko Euroopan unionin , Euroopan unionin oikeudellisen yhteistyön tulevaisuus olla tällainen .
Kiitän teitä siitä mielenkiinnosta , jota olette osoittaneet minua kohtaan yhteisessä yöohjelmassamme .
Arvoisa puhemies , euron käyttöönotto saattaa hyvinkin merkitä onnenaikoja rahanväärentäjille .
On nimittäin olemassa vaara , että kansalaiset , jotka yhtäkkiä eivät enää tunnekaan valuuttaansa , hyväksyvät sen vuoksi helposti väärän rahan , kun eivät erota sitä oikeasta .
On siis luonnollista , että neuvosto on huolissaan asiasta ja pyrkii sellaisten , erityisesti rikosten merkit täyttävien rangaistusten käyttöönottoon , joita voitaisiin soveltaa tämäntyyppisiin rikoksiin kaikissa Euroopan maissa .
Neuvosto olisi epäilemättä tässä tarkoituksessa voinut tyytyä pelkkään päätöslauselmaan , jossa se olisi voinut suositella jäsenvaltioille tämänsuuntaista kansallista lainsäädäntöä .
Itse olisin pitänyt tätä vaihtoehtoa parempana .
Neuvosto joka ei nähtävästi luota tiettyjen maiden lainsäätämisintoon pitää kuitenkin parempana rajoittavan oikeudellisen välineen , eli puitepäätöksen , täytäntöönpanoa Euroopassa .
Tästä ne vaikeudet kuitenkin juuri alkavat , sillä rikoslainsäädäntö on osa kansallista suvereniteettia , eikä Maastrichtin sopimuksessa ole minkäänlaisia tarkkoja määräyksiä euron käyttöönotolle , sillä Maastrichtin sopimuksesta aikanaan äänestäneitä ei haluttu pelotella liian sitovilla säännöillä .
Meille tänään esitellyssä ehdotuksessa puitepäätökseksi yritetään siis peitellä näitä puutteita viittaamalla Euroopan unionista tehdyn sopimuksen 31 artiklan e kohtaan sekä 34 artiklan 2 kohdan b alakohtaan .
Mielestäni näillä kohdilla ei kuitenkaan voida osoittaa tarkoituksenmukaista oikeusperustaa .
Tuon sopimuksen 31 artiklassa sallitaan rikoksen tunnusmerkistön täyttäviä rikkomuksia koskevat yhteiset vähimmäissäännöt ainoastaan tietyissä rajatapauksissa , joihin lasketaan järjestäytynyt rikollisuus , terrorismi ja laiton huumausainekauppa .
Rahanväärennystä tuossa artiklassa ei mainita .
Amsterdamin sopimuksella muutetusta 34 artiklasta toteaisin , että siinä ainoastaan mainitaan uusi päätöksentekomuoto , eli puitepäätökset , joita voidaan nähtävästi soveltaa ainoastaan unionin nykyisten toimivaltuuksien puitteissa .
Näin me pääsemmekin takaisin edellä mainitsemaani ongelmaan .
Neuvosto ei siis ole onnistunut luomaan tälle tekstille uskottavaa oikeusperustaa .
Tämä on jonkinlainen rangaistus siitä epärehellisyydestä , jolla neuvosto aikoinaan mainosti äänestäjille Maastrichtin sopimusta .
Haluaisin lisäksi esittää erään yleisluonteisen mielipiteeni .
Jokin aika sitten meillä oli lähes jokaisessa istuntojaksossa käsiteltävänä yksi tai useampia mietintöjä euroa koskevista periaatekysymyksistä .
Nyt eurosta ei ole laadittu vuoteen yhtäkään mietintöä , ainoastaan joitakin suppeita mietintöjä teknisistä kysymyksistä , kuten tämä tänään käsittelemämme mietintö rahanväärennöksestä .
Strategisia tavoitteita vuosille 20002005 koskevassa komission tiedonannossa josta olemme keskustelleet tällä viikolla ei mainita sanallakaan tätä laajaa aihetta , paitsi yhdellä rivillä , jossa todetaan , että eurokolikot ja -setelit on määrä laskea liikkeelle 1. tammikuuta 2002 .
Tämä on todella vähäpätöinen maininta .
Monet perusongelmat ovat kuitenkin edelleen ratkaisematta .
Niitä ovat esimerkiksi huolestuttava mielenkiinnon puute julkisessa mielipiteessä , se , että valuuttapolitiikkaa koskeviksi tavoitteiksi on virheellisesti määritelty ainoastaan inflaation torjunta , valuuttapolitiikan " federalisointi " eli yhtenäistäminen ilman budjetti- tai verotuspolitiikan yhtenäistämistä , nykyisten hakijavaltioiden asema euroalueella niiden saavutettua jäsenyyden sekä euron joka ei perustu yhtenäiseen käyttöönottoon jäsenvaltioissa aiheuttama epävarmuus kansainvälisillä markkinoilla ja niin edelleen .
Ehkä on syytä muistuttaa myös siitä , että eurojen ostoa varten dollareita myyneet sijoittajat ovat hävinneet 20 prosenttia vuoden 1999 tammikuun 1. päivän jälkeen .
Häviö on ollut 40 prosenttia , jos he ovat ostaneet obligaatioita , ja jopa 55 prosenttia , jos kyseessä on ollut jenien myynti tarkoituksena ostaa euroja .
Arvoisa puhemies , näille sijoittajapoloisille jopa oikeat eurot ovat kuin väärää rahaa .
Nämä ovat valtavia ongelmia , jotka näyttävät olevan tabuja parlamentille .
Jatkaisin siitä , mihin edellinen puhuja lopetti .
Muutamat periaatekysymykset ovat tärkeitä , koska lähtökohtanahan on se , että rikosoikeudellinen sääntely on kansallinen asia .
Rikosoikeus kuuluu jokaisen yhteiskunnan kulttuuriperinteeseen , ja meidän on erittäin vaikea päästä yhteisymmärrykseen niistä yhteisistä määritelmistä , jotka koskevat näiden oikeudellisten peruskäsitteiden sisältöä .
Arvostan parlamentin jäsen Cederschiöldin tekemää työtä ja otan lähtökohdakseni hänen - Tampereen huippukokouksen yhteydessä - esittämänsä vaatimukset yhteisistä määritelmistä ja yhteisistä rikoksen tunnusmerkistöistä ja siitä , millaisia yhteisiä rangaistuksia voidaan tuomita .
Hän haluaisi käsitellä näitä rangaistuksia yhteisesti , jotta löytäisimme yhdenmukaisen rangaistusjärjestelmän rikoksille , joilla on EU : lle erityinen merkitys .
Ongelmana on kuitenkin se , että se ei ole oikeutettua , ja sille on hyvät perustelut , koska rikosoikeudellinen sääntely kuuluu jäsenvaltioiden toimivaltaan .
Tässä yhteydessä esittäisin komission ja neuvoston edustajille seuraavan kysymyksen : onko se oikeusperusta riittävä , johon on vedottu ?
Mielestäni se on selvästi ristiriidassa 34 artiklan 2 kohdan b alakohdan kanssa , ja se menee huomattavasti pidemmälle kuin kyseinen kohta , jossa on annettu oikeutus niin kutsutuille puitepäätöksille , jotka ovat jäsenvaltioille sitovia tavoitteiden osalta , mutta joissa muodon ja keinojen valinta jätetään jäsenvaltioiden elimille .
Käsiteltävänä olevalle puitepäätösluonnokselle on luonteenomaista se , että jäsenvaltioiden velvoitteet määritellään niin yksityiskohtaisesti , etteivät ne jätä mitään valinnanvapautta muotojen ja keinojen osalta .
Ja siinä menee mielestäni oikeutuksen raja .
Haluaisin , että komissio ja neuvosto vastaisivat tähän kysymykseen , koska mielestäni on selvää , että 31 artiklassa ei anneta tällaista oikeutusta .
Arvoisa puhemies , arvoisa komission jäsen , aluksi haluaisin onnitella ja kiittää sydämellisesti esittelijää ja viitata siihen , että hän ei mietinnössään pelkästään kannattanut puitepäätöstä vaan esitti myös tekstin täydentämistä ja parantamista muutamalla tarkistuksella , joita myös puheenvuoroissa esitettiin ja joita kaikkia emme voi nyt käsitellä .
Joka tapauksessa on kyse euron menestystarinan jatkamisesta , ja meidän on tehtävä kaikkemme , jotta liian vähäiset toimet väärentämisen estämiseksi ensimmäiset yritykset tiedämme jo eivät haittaa tai jopa kyseenalaista tätä menestystarinaa .
Olemme kaikki viitanneet siihen , että siirtymisvaihe merkitsee myös epävarmuutta ja uhkia .
Sen vuoksi suunnitelmallisella tiedotuskampanjalla on tietysti oltava erittäin tärkeä rooli väärentämisen estämisen ja määräysten asianmukaisen täytäntöönpanon rinnalla , ja meidän on paneuduttava siihen vielä innokkaasti .
Kyse on kuitenkin myös yhteistyöhön liittyvistä asioista .
Meidän on määriteltävä EKP : n , kansallisten keskuspankkien , komission ja Europolin täsmälliset toimivaltuudet kaikissa euron väärentämiseen liittyvissä seikoissa .
Kysyn itseltäni myös sitä , olisiko tarpeen luoda toimielinten välinen elin tai EU : n tason elin , joka vastaa yhteistyön koordinoimisesta .
Siihen on yhteydessä myös kellon ympäri toimivan ennakkovaroitusjärjestelmän luominen sekä yhteisen tiedottamisjärjestelmän luominen väärennöksistä vastaavien viranomaisten nopeaa tiedonvaihtoa varten .
Kannattamamme mietinnön lisäksi on noussut esiin monia vielä selvittämistä odottavia kysymyksiä .
Toivon , että käytävä keskustelu selvittää vielä monia asioita .
Arvoisa puhemies , arvoisa esittelijä , hyvät parlamentin jäsenet , kuinka luotettava euro on ?
Se on tosiaan kysymys , jota kansalaiset kysyvät erittäin usein .
Tämä kysymys on tietysti entistä tärkeämpi , kun lähestytään 1. tammikuuta 2002 , ajankohtaa , jolloin rahakukkaroissa on euroja .
Euron luotettavuutta koskeva kysymys ei koske siis pelkästään valuutan vakautta ja ulkoista arvoa vaan se koskee nimenomaan myös euron suojelemista väärennöksiltä .
Sekin kiinnostaa kansaa , sillä tämä raha on uusi nimenomaan kansalle , kuten oikein sanottiin , sekä ulkonäöltään että käytön kannalta .
Kaikille jäsenvaltioiden kansalaisille on tietysti uutta myös se , että heidän valuuttansa on voimassa niin paljon laajemmalla alueella ja tärkeimpänä valuuttana myös Euroopan ulkopuolella .
Siihenkin on ensin totuttava .
Näin ollen on selvää , että kysytään , mitä EU tekee euron suojelemiseksi väärentämiseltä .
Siitähän tänä myöhäisenä ajankohtana on kyse .
Oikeastaan tämä on kansalaisille todella läheinen asia .
Sen vuoksi on valitettavaa , että keskustelu käydään näin myöhään .
Muuta ei kuitenkaan voida .
Euroopan keskuspankki on tietysti jo kauan käsitellyt tätä asiaa .
Keskuspankkihan on vastuussa teknisestä turvallisuudesta väärennöksiä vastaan .
Komissio julkaisi siihenkin viitattiin jo kesällä 1998 tiedonannon , jossa lueteltiin kaikki ne alat , joilla tarvitaan toimia , nimittäin tietojärjestelmät , koulutus tärkeä asia , euromaiden välinen yhteistyö ja tietysti lisäksi rikosoikeudelliset toimenpiteet .
Käsiteltävänä olevassa puitepäätöksessä on kyse siitä .
Hyvä esittelijä , haluaisin kiittää teitä sydämellisesti komission puolesta , ja ennen kaikkea haluaisin kiittää myös parlamenttia siitä , että se oli valmis laatimaan lausunnon näin lyhyessä ajassa .
Arvostan sitä kovasti .
Puitepäätöksessä on kyse siitä , että jäsenvaltiot soveltavat yhteistä rahanväärentämisrikosten määritelmää .
Se on tietysti aina ensimmäinen edellytys , yhteiset määritelmät , jotta ylipäänsä voitaisiin toimia samalla tavalla , kuten painotettiin , kyse on pääasiassa siitä , että euron suojelu on varmistettu jo ennen sen varsinaista käyttöönottoa .
Komissio on tietysti kiitollinen myös siitä , että puitepäätös voi nyt Euroopan parlamentin nopean päätöksen ansiosta ja toivon , että näin äänestetään astua voimaan mahdollisimman pian , jotta täytäntöönpanovaiheet voidaan aloittaa .
Komissionhan on esitettävä , ja se aikoo esittää , ensi vuoden alkupuoliskolla kertomuksen siitä , kuinka jäsenvaltiot ovat panneet täytäntöön päätöksen , onko asian vakavuus saanut aikaan myös vastaavaa toimintaa .
Täällä viitattiin siihen , että tämä puitepäätös on nimenomaan rikosoikeudellinen päätös .
Siinä suhteessa tälle uudistukselle , tälle askeleelle on annettava tunnustusta , vaikka te , jäsen Schulz , viittasitte siihen , että tämä askel ei ole kovin rohkea täydentäessään tätä suhteellisen vanhaa sopimusta .
Siihen kysymykseenne , onko komissio sitä mieltä , että puitepäätös perustuu perustamissopimuksen mukaiseen riittävään oikeusperustaan : komissio on sitä mieltä , että nyt sovelletaan oikeaa perustaa .
Puitepäätöstä pitää tulevaisuudessa täydentää muilla säädöksillä .
Komissio laatii asetusehdotuksen kaikkien asiasta vastaavien viranomaisten yhteistyöstä ja yhteistyöstä Europolin kanssa .
Tässä ehdotuksessa on tarkoitus velvoittaa yhteistyöhön ja säädellä kansallisten viranomaisten velvoitetta ilmoittaa rahanväärentämisestä Europolille ja esitellä takavarikoituja vääriä rahoja Euroopan keskuspankille tunnistamista ja luokittelua varten , jotta niiden vuoksi voitaisiin ryhtyä tehokkaisiin toimiin .
Eri toimien välisestä koordinaatiosta : komissio on vuoden 1998 alusta alkaen toiminut ja nyt sen seuraajana OLAF toimii yhteistyössä jäsenvaltioiden , Euroopan keskuspankin ja Europolin asiantuntijoiden kanssa euron väärennösten estämiseksi tehokkaasti jo etukäteen .
Komissio esitti myös muutama viikko sitten ja te , jäsen Karas , viittasitte äsken siihen ehdotuksen euroon liittyvästä tiedotuskampanjasta , johon on ehdotettu sentään 32 miljoonan euron määrärahaa .
Sehän on määrä , joka voidaan käyttää erittäin tehokkaasti , siis suuri määrä ; ja tämän tiedotuskampanjan erittäin tärkeänä osana on tietysti euron luotettavuus väärennöksiä vastaan .
Olen sitä mieltä , että tämä hieman ennen puoltayötä käytävä keskustelu myötävaikuttaa myös siihen , että kaikki ne rahanväärentäjät huomaavat olevansa väärässä , jotka uskovat , että tänä myöhäisenä ajankohtana on tullut heidän hetkensä , koska EU ei ole enää valveilla !
Paljon kiitoksia , arvoisa komission jäsen Schreyer .
Keskustelu on päättynyt .
Äänestys toimitetaan huomenna klo 12.00 .
( Istunto päättyi klo 23.50 )

 
Istuntokauden uudelleenavaaminen Julistan perjantaina joulukuun 17. päivänä keskeytetyn Euroopan parlamentin istunnon avatuksi ja esitän vielä kerran vilpittömän toiveeni siitä , että teillä olisi ollut oikein mukava joululoma .
Kuten olette varmaan saattaneet huomata , vuodenvaihteeseen 2000 povattuja suuria tietokoneongelmia ei ilmennytkään .
Sen sijaan todella kauheat luonnonkatastrofit koettelivat kansalaisia joissakin unionimme maissa .
Te olette esittäneet toiveen , että tästä asiasta keskusteltaisiin lähipäivinä tämän istuntojakson aikana .
Sillä välin toivoisin , kuten useampi kollega on minulle esittänytkin , että viettäisimme minuutin hiljaisuuden kaikkien niiden uhrien muistoksi , jotka saivat surmansa useita Euroopan unionin maita koetelleissa myrskyissä .
Kehotan , että nousette seisomaan tämän minuutin hiljaisuuden ajaksi ( Parlamentti vietti seisaallaan minuutin hiljaisuuden . )
Arvoisa puhemies , käytän työjärjestyspuheenvuoron .
Olette varmaan saaneet tietoonne lehdistön ja television kautta , että Sri Lankassa on sattunut useita kuolemaan johtaneita pommi-iskuja .
Näiden Sri Lankassa aivan äskettäin surmansa saaneiden ihmisten joukossa on Kumar Ponnambalam , joka vieraili parlamentissa vain pari kuukautta sitten .
Kävisikö teille , arvoisa puhemies , että kirjoittaisitte Sri Lankan presidentille kirjeen , jossa välittäisitte surunvalittelut parlamentin puolesta Ponnambalanin kuoleman ja muiden Sri Lankassa sattuneiden väkivaltaisten kuolemantapausten johdosta ja jossa pyytäisitte presidenttiä tekemään kaikkensa , jotta tähän hyvin vaikeaan tilanteeseen löydettäisiin rauhanomainen sovitteluratkaisu ?
Kyllä , jäsen Evans , mielestäni äsken ehdottamanne suuntainen aloite olisi varsin oikeaan osuva .
Jos parlamentin jäsenet kannattavat sitä , teen niin kuin jäsen Evans ehdotti .
Arvoisa puhemies , käytän työjärjestyspuheenvuoron .
Haluaisin , että kertoisitte mielipiteenne työjärjestyksen 143 artiklasta , joka koskee sitä , milloin jotakin asiaa ei oteta käsiteltäväksi .
Kysymykseni liittyy erääseen seikkaan , jota käsitellään torstaina ja jonka otan silloin taas esille .
Cunhan monivuotisia ohjausohjelmia koskevaa mietintöä käsitellään parlamentissa torstaina , ja sen 6 kohtaan sisältyy ehdotus , jonka mukaan niiden maiden kohdalla , jotka eivät suoriudu vuosittaisista laivueita koskevista supistamistavoitteistaan , otetaan käyttöön eräänlaisia kiintiöiden vähentämistä tarkoittavia rangaistuksia .
Mietinnössä sanotaan , että näin olisi tehtävä suhteellisen vakauden periaatteesta huolimatta .
Uskon , että suhteellisen vakauden periaate on perusluonteinen oikeudellinen periaate yhteisen kalastuspolitiikan alalla ja että ehdotusta , jossa sitä horjutetaan , olisi lainsäädännöllisesti mahdoton hyväksyä .
Haluaisin tietää , onko mahdollista esittää tällainen vastalause , jonka kohteena on pelkkä mietintö eikä lakiehdotus , ja onko minulla valtuuksia esittää tällainen vastalause torstaina . Te voitte tosiaankin juuri silloin tehdä tämän esityksen , mikäli sitä haluatte , eli torstaina ennen mietinnön käsittelyn alkamista .
Arvoisa puhemies , samanaikaisesti Euroopan parlamentin tämän vuoden ensimmäisen istuntojakson kanssa Texasissa Yhdysvalloissa päätettiin , että eräs nuori - 34-vuotias - kuolemaantuomittu , nimeltään Hicks , teloitetaan valitettavasti ensi perjantaina .
Ranskalaisen parlamentin jäsenen Zimerayn pyynnöstä on esitetty vetoomus , jonka monet ovat allekirjoittaneet , ja olen itse yksi heistä , mutta pyydän , että te Euroopan parlamentin ja koko Euroopan yhteisön johdonmukaisesti osoittaman kannan mukaisesti otatte virkanne suoman ja edustamanne toimielimen arvovallan voimin yhteyttä Texasin osavaltion johtajaan , kuvernööri Bushiin , jolla on valtuudet kumota kuolemantuomio ja armahtaa kuolemaantuomittu .
Ja kaikki tämä niiden periaatteiden mukaisesti , joita olemme aina puolustaneet . Kiitos , jäsen Segni , teen sen oikein mielelläni .
Se on tosiaankin täysin niiden periaatteiden mukaista , joita parlamentti on aina puolustanut .
Arvoisa puhemies , haluaisin kiinnittää huomionne tapaukseen , jota tämä parlamentti on käsitellyt toistuvasti .
Se on tapaus Aleksandr Nikitin .
Me kaikki täällä parlamentissa olemme iloisia siitä , että oikeus vapautti hänet ja teki selväksi , että ympäristöä koskevien tietojen saaminen on perustuslaillinen oikeus myös Venäjällä .
Tilanne on nyt kuitenkin se , että hän on joutunut uudelleen syytteeseen , koska yleinen syyttäjä valittaa oikeuden päätöksestä .
Me tiedämme ja olemme todenneet sen todellakin erittäin monissa päätöslauselmissa - nimenomaan viime vuoden viimeisessä täysistunnossa - , että tämä ei ole pelkästään oikeustapaus ja on väärin syyttää Aleksandr Nikitiniä rikollisuudesta ja petoksesta , koska me asianosaisina hyödymme hänen tuloksistaan .
Nämä tulokset muodostavat pohjan eurooppalaisille Barentsinmeren suojeluohjelmille , ja pyydän teitä siksi tarkastelemaan huolellisesti kirjeluonnosta , jossa selitetään tärkeimmät tosiasiat , ja tekemään tämän kannan selväksi Venäjällä parlamentin päätösten hengessä . Kyllä jäsen Schroedter , saatuani kirjeenne otan varsin mielelläni selvää tähän kysymykseen liittyvistä seikoista .
Arvoisa puhemies , haluaisin aluksi kiittää teitä siitä , että olette pitänyt sananne ja että nyt uuden vuoden ensimmäisen istuntojakson aikana huoneissamme näkyvien televisiokanavien määrä on todellakin kasvanut valtavasti .
Arvoisa puhemies , se , mitä minä pyysin , ei ole kuitenkaan toteutunut .
Nyt näkyvissä on kaksi suomalaista kanavaa ja yksi portugalilainen kanava , ja minä pyysin teiltä alankomaalaista kanavaa , koska myös alankomaalaiset haluavat seurata uutisia joka kuukausi , kun meidät lähetetään tänne karkotuspaikkaan .
Haluaisin pyytää teitä vielä kerran huolehtimaan siitä , että me saamme myös alankomaalaisen kanavan . Jäsen Plooij-van Gorsel , voin kertoa , että kyseinen asia on kvestorien ensi keskiviikon kokouksen esityslistalla .
Toivon , että sitä käsitellään myönteisessä hengessä .
Arvoisa puhemies , voitteko kertoa minulle , miksi parlamentti ei noudata terveyttä ja turvallisuutta koskevaa lainsäädäntöä , jonka se oikeastaan itse hyväksyy ?
Miksei juuri tämän rakennuksen ilmanlaatua ole testattu sinä aikana , kun olemme olleet jäseniä ?
Miksi terveys- ja turvallisuusasioista vastaava komitea ei ole kokoontunut vuoden 1998 jälkeen ?
Miksi parlamentin Brysselin tiloissa tai Strasbourgin tiloissa ei ole järjestetty paloharjoituksia ?
Miksi tulipalon varalta ei ole annettu ohjeita ?
Miksi portaikossa ei ole tehty parannuksia minulle sattuneen onnettomuuden jälkeen ?
Miksi " tupakointi kielletty " -alueita ei ole pantu täytäntöön ?
On todella noloa , että hyväksymme lakeja emmekä noudata niitä itse .
Jäsen Lynne , te olette täysin oikeassa , ja aion tarkistaa , eikö kaikkea tätä todellakaan ole tehty .
Toimitan myös tämän ongelman kvestorikollegion käsiteltäväksi ja olen varma , että kvestoreillemme on erittäin tärkeää toimia niin , että noudatamme sellaista lainsäädäntöä , jonka olemme itse hyväksyneet .
Arvoisa puhemies , Díez González ja minä olimme esittäneet muutamia kysymyksiä , jotka koskivat tiettyjä komission varapuheenjohtaja de Palacion lausuntoja , jotka julkaistiin eräässä espanjalaisessa päivälehdessä .
Toimivaltaiset yksiköt eivät ole ottaneet kysymyksiä esityslistalle , koska yksiköiden mukaan niihin on jo vastattu aiemmalla istuntojaksolla .
Pyydän , että tämä päätös perutaan , sillä asia ei ole niin .
Ne kysymykset , joihin aiemmin vastattiin , liittyvät komission varapuheenjohtaja De Palacion puheenvuoroon eräässä asiassa , eikä näihin viime marraskuun 18. päivänä ABC-lehdessä julkaistuihin lausuntoihin .
Hyvä kollega , tarkistamme asian .
Minun täytyy myöntää , että tällä hetkellä asiat vaikuttavat minusta hieman sekavilta .
Niinpä käymme asian erittäin tarkasti läpi , jotta kaikki saadaan hyvälle tolalle .
Arvoisa puhemies , haluaisin tietää , lähettääkö parlamentti tällä viikolla ulkomaailmaan selvän viestin siitä , kuinka tyytymättömiä olemme tämänpäiväiseen päätökseen , jonka mukaan aseiden vientikieltoa Indonesiaan ei jatketa , varsinkin , jos otamme huomioon , että parlamentin valtaenemmistö on aiemmin tukenut aseiden vientikieltoa Indonesiaan ?
Tämänpäiväinen päätös olla jatkamatta vientikieltoa on erittäin vaarallinen , jos otamme huomioon Indonesian tilanteen .
Näin ollen parlamentin olisi lähetettävä tällainen viesti , sillä valtaenemmistö toivoo sitä .
On vastuutonta , että EU : n jäsenvaltiot kieltäytyvät jatkamasta aseiden vientikieltoa .
Kuten monet ovat kertoneet , tilanne on Indonesiassa äärimmäisen räjähdysaltis .
Vaarana todellakin on tuleva sotilasvallankaappaus .
Me emme tiedä , mitä tapahtuu .
Miksi siis EU : n asevalmistajien olisi tehtävä voittoa viattomien ihmisten kustannuksella ?
Joka tapauksessa , tämä kysymys ei ole toistaiseksi torstain ajankohtaiskeskustelun aiheiden joukossa .
 
Käsittelyjärjestys Esityslistalla on seuraavana lopullisen esityslistaluonnoksen käsittely siinä muodossa kuin puheenjohtajakokous torstaina 13. tammikuuta työjärjestyksen 110 artiklan mukaisesti sen laati .
Maanantain ja tiistain osalta minulle ei ole ehdotettu muutoksia .
Keskiviikon osalta : Sosialistiryhmä pyytää , että esityslistalle otetaan alunperin esityslistaluonnokseen merkitty komission julkilausuma sen strategisista tavoitteista seuraavien viiden vuoden ajaksi sekä komission hallinnollisesta uudistuksesta .
Toivoisin , että jäsen Barón Crespo , pyynnön esittäjä , käyttäisi puheenvuoron ja perustelisi pyyntönsä , mutta tietenkin vain , mikäli hän niin haluaa .
Sen jälkeen teemme , kuten tapanamme on : kuulemme yhden puheenvuoron puolesta ja yhden vastaan .
Arvoisa puhemies , Prodin johtaman komission koko toimikauden kattavan poliittisen ohjelman esittely oli alun perin Euroopan parlamentin sosiaalidemokraattisen puolueen ryhmän ehdotus , ja se hyväksyttiin yksimielisesti syyskuun puheenjohtajakokouksessa , ja samoin komission puheenjohtaja Prodi antoi sille selvän hyväksyntänsä ja toisti nimityksensä yhteydessä pitämässään puheessa sitoutumistaan siihen .
Tällä sitoutumisella on merkitystä siinä mielessä , että komissiolla on elimenä perustamissopimusten mukaisesti yksinoikeus tehdä aloitteita , ja siksi komissio määrää sen , millaiseksi parlamentin poliittinen ja lainsäädännöllinen toiminta viiden seuraavan vuoden aikana pohjimmiltaan muotoutuu .
Arvoisa puhemies , muistuttaisin lisäksi siitä , että parlamentti antoi edellisellä vaalikaudella kaksi kertaa luottamuslauseen puheenjohtaja Prodille ; tällä vaalikaudella luottamuslause annettiin uudelleen heinäkuussa ja sen jälkeen vielä kerran uuden komission astuessa virkaansa , jolloin parlamentti äänesti syyskuussa koko komissiolle annettavasta luottamuslauseesta .
Siksi on jo mennyt riittävästi aikaa , jotta komissio on voinut laatia ohjelmansa ja jotta mekin voimme tutustua siihen ja selittää sen kansalaisille .
Tässä mielessä palautan mieliin syyskuun 15. päivän päätöslauselman , jossa suositeltiin ehdotuksen esittämistä mahdollisimman pikaisesti .
Viime viikolla sattuneet asiat jotka saivat alkunsa puheenjohtajakokouksen yhteydessä , jolloin sitä käytettiin vain siihen , että sen ulkopuolella tehdyt päätökset voitaisiin vahvistaa ja sinetöidä ovat johtaneet pulmalliseen tilanteeseen : joko komissio ei pysty esittelemään tätä ohjelmaa ( missä tapauksessa komission olisi ilmoitettava se .
Komission puheenjohtajan puheiden perusteella komissio pystyykin siihen .
Koska komissiota edustaa varapuheenjohtaja de Palacio , luulen , että ennen äänestämistä olisi hyvä tietää komission tilanne eli se , pystyykö komissio esittelemään ohjelman niin kuin sovittiin ) ; tai sitten parlamentti ei pysty käsittelemään tätä ohjelmaa , kuten jotkut näyttävät esittävän .
Mielestäni tämä toinen olettamus merkitsisi sitä , että luopuisimme meille parlamenttina kuuluvista velvollisuuksistamme ja lisäksi sitä , että otettaisiin käyttöön omaperäinen teesi ja aivan uudenlainen menetelmä , joka tarkoittaisi sitä , että poliittisille ryhmille annetaan kirjallisessa muodossa tiedoksi komission ohjelmalliset aiheet viikkoa aikaisemmin eikä päivää aikaisemmin , kuten oli sovittu näin varsinkin , jos otetaan huomioon se , että lainsäädäntöohjelmasta keskustellaan helmikuussa , ja näin ollen voimmekin luopua koko keskustelusta , sillä seuraavana päivänä lehdistö ja Internet ovat jo välittäneet tiedon kaikille kansalaisille , eikä parlamentilla ole enää syytä puuttua asiaan .
Koska ryhmäni on sitä mieltä , että parlamentti on olemassa siksi , että siellä voidaan pohtia asioita , kuunnella ja keskustella , käsityksemme on , että tätä viivästymistä ei voida perustella mitenkään , ja jos komissio pystyy ohjelman esittämään , mielestämme ehdimme hyvin palata alkuperäiseen parlamentin ja komission väliseen sopimukseen ja edetä vastuullisesti kansalaistemme silmissä .
Siksi Euroopan parlamentin sosiaalidemokraattisen puolueen ryhmän ehdotus on te myös mainitsitte sen , että keskiviikkona pidetään Prodin komission koko toimikauden ohjelman esittely niin , että tähän ohjelmaan sisältyy myös hallinnollinen uudistussuunnitelma , sillä saatamme joutua paradoksaaliseen tilanteeseen , jos näin ei käy : sen varjolla , että tekstiä ei ole , komission puheenjohtajalta viedään oikeus puhua parlamentille , ja toisaalta pidettäisiin sellainen uudistuksia koskeva keskustelu , jossa parlamentti ei tuntisi etukäteen pohjana olevaa tekstiä .
Siksi toivon , että te , arvoisa puhemies , pyytäisitte komissiota ilmoittamaan komission tämänhetkisen kannan , minkä jälkeen toimitettaisiin äänestys .
( Suosionosoituksia PSE-ryhmältä ) Arvoisa puhemies , hyvät kollegat , olen kaikesta huolimatta hieman hämmästynyt kollega Barón Crespon menettelystä , sillä hän vaatii nyt tämän esityslistan kohdan ottamista keskiviikon istunnon esityslistalle .
Hyvä kollega Barón Crespo , teillä ei ollut mahdollisuutta olla läsnä viime torstain puheenjohtajakokouksessa .
En kritisoi sitä , sillä aina silloin tällöin käy niin , että annamme jonkun toisen edustaa itseämme .
Kollega Hänsch edusti teitä siellä .
Me keskustelimme tästä asiasta puheenjohtajakokouksessa seikkaperäisesti .
Vain teidän ryhmänne puolsi sitä , mitä te nyt ehdotatte .
Äänestimme asiasta keskustelun jälkeen .
Jokaisella puheenjohtajallahan on yhtä paljon ääniä kuin hänen ryhmässään on jäseniä .
Tästä kohdasta toimitettiin siis äänestys .
Sen tulos oli muistaakseni seuraavanlainen : 422-180 muutamien harvojen pidättäytyessä äänestämästä .
Se tarkoittaa , että kaikki ryhmät sitoutumattomia jäseniä lukuun ottamatta - mutta hehän eivät olekaan mitään ryhmiä - olivat yksimielisiä ja vain teidän ryhmänne kannatti sellaista menettelyä , jota te olette täällä ehdottanut .
Kaikki muut olivat eri mieltä .
Tämä oli puheenjohtajakokouksen päätös .
Nyt haluaisin sanoa jotakin itse asiasta .
Me luotamme komissioon ja Romano Prodiin , ja ryhmämme hyvin suuri enemmistö antoi vaikean prosessin jälkeen , kuten me kaikki tiedämme , luottamuslauseen Romano Prodille ja komissiolle .
Me olemme kuitenkin myös sitä mieltä , että meidän on keskusteltava tästä komission strategiasta asianmukaisessa menettelyssä ei pelkästään komission täällä Euroopan parlamentissa esittämän suullisen tiedonannon pohjalta vaan myös sen asiakirjan pohjalta , josta on päätetty komissiossa ja jossa selostetaan tätä seuraavien viiden vuoden ohjelmaa .
Sellaista asiakirjaa ei ole olemassa !
Komissio esittää vuoden 2000 ohjelman helmikuussa .
Me olemme sanoneet , hyvä on , jos komissio ei halua tehdä vuoden 2000 ohjelmaa vielä tammikuussa , me teemme sen sitten helmikuussa .
Olemme hyväksyneet sen .
Mehän emme halua sinänsä mitään riitaa komission kanssa , vaan olemme sitä mieltä , että komission ja parlamentin on kuljettava yhteistä tietä , jos se nimittäin on mahdollista .
Me parlamenttina toimimme kuitenkin myös komission valvojana .
Eikä meidän tarvitse olla samaa mieltä kaikesta , mitä komissio esittää .
Haluaisin , että voimme valmistautua viisivuotisohjelmasta käytävään keskusteluun poliittisissa ryhmissä järkevällä tavalla .
Se ei ole mahdollista , jos täällä kuullaan julkilausuma tietämättä lainkaan , mitä se sisältää .
Suosittelemme siksi - ja minun vaikutelmani on , että komissio on myös vastaanottavainen tälle ajatukselle - , että keskustelemme helmikuussa komission pitkäaikaisesta vuoteen 2005 ulottuvasta ohjelmasta - toivon komission pääsevän siihen mennessä yhteisymmärrykseen myös ohjelmasta , jonka se esittää meille - ja että käymme samaan aikaan helmikuussa myös keskustelua komission vuoden 2000 lainsäädäntöohjelmasta .
Tämä on siis myös asiayhteys , jonka takia on järkevää keskustella molemmista ohjelmista yhdessä .
Ryhmäni hylkää siksi ehdottomasti sosialistiryhmän ehdotuksen !
( Suosionosoituksia PPE-DE-ryhmältä ) .
( ES ) Arvoisa puhemies , haluan tehdä hyvin selväksi , että komissio pitää ilman muuta parlamentin päätöksiä mahdollisimman suuressa arvossa , ja sen myötä arvostaa myös esityslistaa .
Siksi kunnioitamme sitä , mikä on tässä mielessä parlamentin päätettävissä .
Haluaisin myös tehdä selväksi , että puheenjohtaja Prodi lupasi parlamentille , että tämä uusi keskustelu otetaan esityslistalle , mistä jäsen Barón Crespo muistutti , ja että tämä uusi keskustelu käydään komission lainsäädäntöohjelmasta käytävän vuosikeskustelun lisäksi ja siinä käsitellään seuraavan viisivuotiskauden , eli tämän toimikauden , suuria toimintalinjoja .
Arvoisa puhemies , haluaisin sanoa , että tämä keskustelu poikkeaa syyskuussa tehdyllä sopimuksella komission lainsäädäntöohjelman vuosittaisesta esittelystä .
Ja haluaisin sanoa , arvoisa puhemies , että komission puolesta olemme valmistautuneet ja valmiita käymään tämän keskustelun , kun se sopii muille , ja että olemme valmiita käymään sen tällä viikolla , kuten alun perin oli sovittu , ja voimme lähteä myös siitä , että se edeltävänä päivänä esitellään parlamentin ryhmille .
Arvoisa puhemies , niinpä haluan toistaa , että omasta puolestamme olemme keskustelleet seuraavan viisivuotiskauden toimintasuunnitelmasta ja että olemme valmiit , kun parlamentti niin päättää tällä samalla viikolla , jos se on parlamentin päätös esittelemään parlamentille tämän viisivuotisohjelman ja ensi kuussa ohjelman vuodelle 2000 , kuten oli nimenomaan sovittu .
Ehdotan , että pidämme äänestyksen sosialistiryhmän pyynnöstä , jolla pyritään merkitsemään esityslistalle uudelleen komission julkilausuma komission strategisista tavoitteista .
( Parlamentti hylkäsi pyynnön . )
Puhemies .
Edelleen keskiviikon istunnon osalta minulla on toinenkin ehdotus , joka liittyy pääomaveroa koskevaan suulliseen kysymykseen .
PPE-DE-ryhmä pyytää tämän kohdan poistamista esityslistalta .
Haluaako joku kollegoista käyttää puheenvuoron ryhmän puolesta ja perustella tämän pyynnön ?
Arvoisa puhemies , koska kuulen sosialistiryhmän keskuudesta hieman naurua - minulle sanottiin , että myös monet sosialistiryhmän jäsenistä haluavat mielellään poistaa tämän kohdan esityslistalta , koska puheenjohtajakokouksen äänestyksessä ei ollut käytettävissä sosialistiryhmän asiasta vastaavien jäsenten työryhmän äänestystulosta .
En tiedä , pitääkö tämä tieto paikkansa , mutta me PPE-DE-ryhmänä olisimme joka tapauksessa kiitollisia , jos tämä kohta poistettaisiin esityslistalta , koska parlamentti on käsitellyt tätä asiaa jo useita kertoja .
Tällaista veroa vastaan on tehty myös päätöksiä .
Ryhmäni pyytää siksi tämän kohdan poistamista esityslistalta .
Kiitos , jäsen Poettering .
Nyt kuuntelemme jäsen Wurtzia , joka puhuu tätä pyyntöä vastaan .
Arvoisa puhemies , haluaisin ensiksi painottaa jäsen Poetteringin epäloogisuutta .
Äsken hän läksytti sosialistiryhmää , koska ryhmä olisi perunut puheenjohtajakokouksessa tehdyn äärimmäisen selkeän päätöksen .
Nyt hän toimii itse samoin .
Keskustelimme ja olimme asiasta yksimielisiä PPE-ryhmää ja liberaaliryhmää lukuun ottamatta , ja silloin jopa huomautin te , hyvät puheenjohtajakollegani varmaan muistatte sen , että kyse ei ole siitä , oletteko te ns .
Tobin-veroa vastaan vai ette , vaan siitä , rohkenetteko ymmärtää , mitä mieltä komissio ja neuvosto siitä ovat .
Tämä ei ole liikaa vaadittu .
Näin ollen pidän kiinni ehdotuksesta , jonka mukaan säilytämme tämän komissiolle ja neuvostolle esitettävän suullisen kysymyksen , jotta saamme vihdoin tietää näiden kahden tahon kannan tästä suhteellisen vaatimattomasta ehdotuksesta , joka kuitenkin merkitsisi tärkeää signaalia yleisen mielipiteen suuntaan varsinkin niiden tunteiden jälkeen , joita Seattlen huippukokouksen epäonnistuminen herätti . Äänestämme PPE-DE-ryhmän pyynnöstä , jolla pyritään säilyttämään esityslistalla pääomaveroa koskeva suullinen kysymys .
( Parlamentti hylkäsi pyynnön : 164 puolesta , 166 vastaan ja 7 tyhjää . )
Arvoisa puhemies , haluaisin kiittää jäsen Poetteringia tästä mainosiskusta , jonka hän juuri järjesti kyseiselle keskustelulle .
Kiitos .
Arvoisa puhemies , onko ääneni otettu huomioon , vaikka se ei sähköisesti mennytkään läpi , sillä minulla ei ole äänestyskorttia ?
Äänestin puolesta .
Jos lisäämmekin molempien ilmoittautuneiden kollegojen puheet , saamme oikeastaan tulokseksi ...
Arvoisa puhemies , äänestystuloshan on julistettu .
Muutoksia ei voi tehdä . Hyvät kollegat , toistan vielä kerran , että jokaisella on oltava äänestyskorttinsa maanantaisin .
Meillä on siinä asiassa näköjään ongelmia .
Näin ollen minun on tehtävä päätös .
Myös minä unohdin äänestyskorttini ja olisin äänestänyt vastaan .
Katson siis , että suullinen kysymys säilytetään esityslistalla .
Tämä on viimeinen kerta , kun otamme huomioon äänestyskorttinsa unohtaneiden jäsenten äänet .
Tulkoon tämä varsin selväksi ja tehtäköön se tiettäväksi .
( Suosionosoituksia ) Kyllä , suullinen kysymys säilyy esityslistalla , ja kyllä , puhemiehelläkin on oikeus äänestää , kuten hänellä on myös oikeus unohtaa äänestyskorttinsa .
Jatkamme muiden esityslistalle ehdotettujen muutosten käsittelyä .
Arvoisa puhemies , aiemmassa äänestyksessä ja aion noudattaa sitä , mitä asiasta sanotte , joka koski komission strategista suunnitelmaa , ilmoitin haluavani puhua ennen äänestystä ryhmäni puolesta .
Näin ei käynyt .
Olisin kiitollinen , jos saisin mahdollisuuden antaa äänestysselityksen ryhmäni puolesta sen jälkeen , kun tämä asia on saatu käsiteltyä .
Tämä on tärkeä asia .
Olisi parlamentille eduksi , että jäsenet voisivat ilmaista omien poliittisten analyysiensa valossa , miten he suhtautuvat siihen , mitä olemme juuri saaneet aikaiseksi .
Arvoisa puhemies , en halua avata keskustelua uudelleen , mutta myös minä pyysin puheenvuoroa ottaakseni kantaa Barón Crespon pyyntöön .
Te ette pyytänyt myöskään minua puhumaan .
Pahoittelen sitä , mutta äänestys on toimitettu ja päätös tehty , joten antakaamme asian olla . Olen pahoillani , jäsen Hänsch ja jäsen Cox , en nähnyt , että pyysitte puheenvuoroa .
Näin ollen uskon , että kannat ovat varsin hyvin selvillä ja että ne kirjataan pöytäkirjaan .
Kun huomenna hyväksymme tämänpäiväisen istunnon pöytäkirjan , ne kollegat , joiden mielestä jotakin kantaa ei ole selitetty riittävän hyvin , voivat pyytää muutoksia .
Minusta tämä on hyvä tapa .
Tietenkin huomisen istunnon pöytäkirjassa otetaan kaikki täydentävät selitykset huomioon .
Uskoakseni tämä on parempi tapa kuin se , että ryhtyisimme aikaa vieviin äänestysselityksiin nyt .
Jäsen Cox ja jäsen Hänsch , sopiiko tämä teille ?
Arvoisa puhemies , mikäli pöytäkirjaan on kirjattu oikein , miten ryhmäni äänesti , en aio enkä voikaan vastustaa sitä .
Jos päätöksenne on , että en voi antaa äänestysselitystä , hyväksyn sen , mutta tietyin varauksin . Aiomme siis laatia pöytäkirjan hyvin tarkasti .
Niinhän me oikeastaan teemme aina .
Jos kannat eivät tule pöytäkirjasta kunnolla ilmi , voimme tarvittaessa korjata asian .
( Käsittelyjärjestys vahvistettiin näin muutettuna . )
 
Vaarallisten aineiden kuljetusten turvallisuusneuvonantaja Esityslistalla on seuraavana Kochin laatima aluepolitiikka- , liikenne- ja matkailuvaliokunnan mietintö ( A5-0105 / 1999 ) yhteisestä kannasta Euroopan parlamentin ja neuvoston direktiivin antamiseksi vaarallisten aineiden maantie- , rautatie- ja sisävesikuljetusten turvallisuusneuvonantajan tutkintoa koskevista vähimmäisvaatimuksista .
( C5-0208 / 1999 1998 / 0106 ( COD ) ) . .
( DE ) Arvoisa komission jäsen , arvoisa puhemies , hyvät kollegat , pidän avoimesti ja kiertelemättä myönteisenä neuvoston yhteistä kantaa vaarallisten aineiden maantie- , rautatie- ja sisävesikuljetusten turvallisuusneuvonantajan tutkintoa koskevista vähimmäisvaatimuksista .
Ensinnäkin meidän oli pakko ryhtyä muodollisesti toimiin täyttääksemme direktiivin 96 / 35 / EY vaatimukset , joissa jäsenvaltiot velvoitetaan nimittämään vaarallisten aineiden kuljetuksen valtuutettuja tai turvallisuusneuvonantajia sekä järjestämään näille henkilöille opetusta , koulutusta ja tutkinto näitä toimia kuitenkaan selkeästi määrittelemättä .
Toiseksi me saavutamme tämän direktiivin myötä sen , että a ) turvallisuus lisääntyy sekä vaarallisten aineiden kuljetuksessa että uudelleenlastauksessa , b ) mitä erilaisimmista kansallisista koulutusrakenteista ja -kustannuksista aiheutuneet kilpailun vääristymät vähenevät sekä c ) luomme turvallisuusneuvonantajille tasa-arvoisen aseman eurooppalaisilla työmarkkinoilla .
Kolmanneksi turvaamme tällä direktiivillä , sellaisena kuin se on esitetty nyt yhteisessä kannassa , korkean joustavuusasteen ja Euroopan unionin tiukkojen säännösten vähäisen määrän sekä edistämme jäsenvaltioiden laajaa omavastuuta erityisesti siksi , että direktiivi koskee vain vähimmäisvaatimuksia .
Kaikki tämä on erityisen myönteistä toissijaisuusperiaatteen hengessä .
Ensimmäisessä käsittelyssä tekemämme tarkistusehdotukset on otettu mielestäni kiitettävästi huomioon .
Ne hyväksyttiin , niiden sisältöä muutettiin tai ne raukesivat , koska vastaavia eurooppalaisia säädöksiä ei annettu , esimerkiksi rikkomuksista aiheutuvaa seuraamusjärjestelmää tai asiakokonaisuuksien monimutkaista ryhmittelemistä .
Pyydän puoltamaan yksimielisesti hyväksyttyä aluepolitiikka- , liikenne- ja matkailuvaliokunnan tarkistusta , joka koskee direktiivin ajallista täytäntöönpanoa .
Luopumalla direktiivin täytäntöönpanoa koskevan tietyn määräajan asettamisesta jäsenvaltioille ja myöntämällä niille sen sijaan kolmen kuukauden ajanjakson direktiivin voimaantulon jälkeen otamme käyttöön joustolausekkeen , joka takaa direktiivin viivyttelemättömän täytäntöönpanon .
Pyydän teitä hyväksymään tämän tarkistuksen .
Arvoisa puhemies , me emme voi emmekä saa tyytyä siihen , että kuulemme yhä useammin onnettomuuksista , jotka aiheuttavat suuria vahinkoja maanteillä , rautateillä tai vesiväylillä , ei pelkästään , mutta myös siksi , että asianosaiset eivät suhtaudu riittävän vakavasti vaarallisten aineiden kuljetukseen tai että pienestä onnettomuudesta on tullut aivan liian usein suuri katastrofi eri liikennevälineiden kuljettajien tai muiden vastuuhenkilöiden puutteellisen koulutuksen tai tietämättömyyden vuoksi .
Minulla itävaltalaisena ja uskoakseni meillä kaikilla on vielä tuoreessa muistissa katastrofi , joka aiheutti viime vuonna Tauern-tunnelissa useiden ihmishenkien menetyksen ja jonka jälkeen jouduttiin käyttämään useita kuukausia ja valtavia summia sen korjaamiseen , mitä tämä tulipalo oli tuhonnut tunnelissa .
Kuukausia kestänyt kunnostus katkaisi tämän tärkeän liikenneväylän Euroopan pohjoisen ja etelän välillä .
Kunnostuksen aiheuttama kiertoliikenne rasitti useita tuhansia EU : n kansalaisia sietokyvyn rajoille asti .
Muutamissa maani kunnissa oli todellakin piru irti .
Ennaltaehkäisyn on oltava meidän vastauksemme tämänkaltaisiin katastrofeihin , ja käsiteltävänä olevalla direktiiviehdotuksella luomme tärkeän perustan sille , että käytettävissä on hyvin koulutettuja , turvallisuuskysymyksistä vastaavia henkilöitä , jotta oikeat asiat tehdään ajoissa .
Me emme saa kuitenkaan tyytyä luomaan eurooppalaista lainsäädäntöä turvallisuuden parantamiseksi .
Meidän on pidettävä myös johdonmukaisesti huoli siitä , että jäsenvaltiot panevat säädökset täytäntöön määräajassa , ja vieläkin tärkeämpää , meidän on huolehdittava siitä , että niitä myös sovelletaan sen jälkeen .
Ei kiitos enää yhtä uutta alaa , jossa meidän on sitten myöhemmin pakko valittaa täytäntöönpanossa ilmenneistä puutteista .
Haluaisin vielä ottaa esiin yhden asian : me emme saa tyytyä paikkaamaan yhtä uutta turvallisuusverkon aukkoa ja ummistaa siten silmiämme siltä , että liikenneturvallisuuden parantamiseksi Euroopassa on tehtävä vielä paljon enemmän .
Vaadin tässä yhteydessä myös ja pyydän läsnä olevaa asiasta vastaavaa komission jäsentä esittämään mahdollisimman pian vastaavan tekstin huolehtiaksemme myös tulevaisuudessa paremmasta tunneliliikenteen turvallisuudesta , jotta meidän Euroopassa ei tarvitse enää kokea näin pahoja katastrofeja !
Arvoisa puhemies , aivan ensiksi haluaisin kiittää parlamentin jäsen Kochia hänen mietinnöstään , jonka olennaisin asia on liikenneturvallisuus .
Mietinnössä tarkastellaan kysymystä vaarallisten aineiden maantie- , rautatie- ja sisävesikuljetusten alalla työskentelevien turvallisuusneuvonantajien tutkintovaatimusten yhdenmukaistamisesta .
Onnittelen häntä hänen erinomaisesta mietinnöstään .
Liikenneturvallisuus on päässyt äskettäin ikävällä tavalla uutisiin : Lontoon Paddingtonin junaturma , hirvittävä Norjassa sattunut junaturma , kaksi EU : n kansalaisia koskettanutta ilmailuonnettomuutta sekä Bretagnen rannikolla sattunut Erika-aluksen aiheuttama luonnonkatastrofi jotka ovat kaikki tapahtuneet neljän kuukauden sisällä muistuttavat meitä siitä , että liikenneturvallisuutta ei voida koskaan pitää itsestäänselvyytenä ja että niiden , jotka vastaavat kansalaisten suojelusta , on oltava erittäin motivoituneita ja ammatillisesti erittäin päteviä .
Esittelijä on tähdentänyt parlamentille , että yhteisessä kannassaan neuvosto hyväksyi parlamentin ensimmäisessä käsittelyssä esittämästä kymmenestä tarkistuksesta kuusi ja että parlamentin muiden tarkistusten olennainen sisältö säilyi .
Ryhmäni tukee sen vuoksi yhteistä kantaa ja odottaa innokkaasti tällaisen lainsäädännön täytäntöönpanoa , joka antaa meille vielä yhden välineen , jota käyttää ponnisteluissamme tehdä liikenteestä Euroopan unionissa mahdollisimman turvallinen .
Turvallisuuden saralla ryhmäni aikoo aina kannattaa kaikkia liikenneturvallisuuden parantamiseksi tehtäviä aloitteita .
Meillä on tällä alalla vielä paljon tehtävää , kuten äskettäiset tapahtumat ovat osoittaneet .
Arvoisa puhemies , haluaisin tehdä pari huomautusta .
Ensiksi haluaisin kiittää esittelijää hänen erityisen tarkasta ja teknisestä työstään tämän asian parissa ja toiseksi komissiota sen tekemästä ehdotuksesta .
Kysymys on tutkintovaatimusten yhdenmukaistamisesta , mutta itse asiassa käsittelemme myös vähimmäisvaatimuksia .
Se on jossain mielessä harmillista .
Turvallisuus teillä , rautateillä tai sisävesillä on luonnollisesti hyvin tärkeää ja kuljetusten kansainvälisen luonteen vuoksi myös turvallisuusneuvonantajien koulutusta täytyy yhdenmukaistaa , samoin kuin esimerkiksi tulossa olevan uuden ADR : n ( eurooppalainen sopimus vaarallisten aineiden kansainvälisistä tiekuljetuksista ) vaatimuksia .
Tämä on tärkeää , samoin kuin sääntöjen noudattaminen , ja on luonnollisesti eräitä syitä , miksi meidän täytyy kiinnittää asiaan erityistä huomiota .
Ajatelkaa viime vuosina tieliikenteessä sattuneita onnettomuuksia .
Esimerkiksi Belgiassa , Alankomaissa ja joissakin muissa maissa vaarallisia aineita kuljettavia rekkoja ajetaan sumussa , vaikka niiden pitäisi oikeastaan silloin seistä tien varressa .
Tai ajatelkaa sitten itäeurooppalaisten alusten kapteeneita , joita täällä työskentelee muiden kapteenien joukossa , mikä aiheuttaa aivan selvästi vaaratilanteita .
Lisäksi on käynyt ilmi , että Belgian , Suomen ja myös Japanin satamissa tehty tutkimus osoittaa , että 50 : tä prosenttia konteista , jotka sisältävät osittain vaarallista lastia , ei kuljeteta oikealla tavalla .
Lyhyesti sanottuna , asia on siis tärkeä .
Kun tarkastelemme turvallisuusneuvonantajien tilannetta , niin tämän vuoden tammikuun 1. päivästä lähtien tietyissä maissa on ollut pakollista , että yrityksillä on tällainen turvallisuusneuvonantaja .
Tämä säännös aiheuttaa tällä hetkellä erityisesti pienille yrityksille vaikeuksia noudattaa sääntöjä , koska niillä ei ole varaa kustantaa turvallisuusneuvonantajia .
Ne joko luopuvat lastistaan tai sekoittavat sen muuhun lastiin , mikä aiheuttaa ongelmia .
Siksi myös pyydetään , että toiminnan tulokset sisällytetään tarvittaessa vuosikertomusten ja yritysanalyysien muodossa ISO 9002 -sertifikaatteihin .
Työ on tehty ja nyt sitten on edessä vielä täytäntöönpano .
Haluaisin vielä mainita yhden asian .
Mitä tulee sääntöjen noudattamiseen , Itä-Euroopan maiden kanssa täytyy myös tehdä hyviä sopimuksia , koska siellä tullaan tätä asiaa koskeviin sopimuksiin mukaan vasta 1. heinäkuuta 2001 , siis puolentoista vuoden kuluttua .
Tämä antaa niille väliaikaisen kilpailuedun .
Se ei ole itsessään paha asia , mutta meidän pitäisi antaa etusija erityisesti maantie- , rautatie- ja sisävesikuljetusten turvallisuusnäkökohdille sekä hyväksyä mahdollisimman pikaisesti tämä osa yhteisön säännöstöä ja esittää se jäsenehdokasvaltioille .
Arvoisa puhemies , on aiheellista , että tässä parlamentissa kiinnitetään säännöllisesti huomiota kuljetusten turvallisuuden tärkeyteen .
Yhä lisääntyvät tavaramäärät , jotka kuljetetaan Euroopan läpi , tuovat tahallisesti tai tahattomasti mukanaan kaikenlaisia riskejä työntekijöille ja yhteiskunnalle .
Siksi niiden , jotka joutuvat näiden riskien kanssa tekemisiin , tulee täyttää tiukat vaatimukset .
Normit , jotka tästä on asetettu toisessa direktiivissä , 95 / 35 / EY , vaikuttavat riittäviltä , jotta ihmisille voidaan antaa vastuullisella tavalla neuvoja vaarallisten aineiden kuljetusten järjestämisestä .
Olen iloinen siitä , että neuvoston kanssa ollaan yhtä mieltä heidän tutkintoa koskevista vähimmäisvaatimuksistaan , vaikka minusta olisi ollut parempi , että voimaan olisivat tulleet yhdenmukaiset kiinteät vaatimukset ja tutkintorakenteet , jotta tutkinnot olisivat kansainvälisesti katsottuna samanlaisia .
Tämä ei kuitenkaan näytä olevan saavutettavissa .
Sitten lopuksi esittelijän ehdottama tarkistus on hyvin johdonmukainen , ja siksi voin kannattaa sitä mielelläni .
Arvoisa puhemies , arvoisa komission jäsen , hyvät kollegat , haluaisin aluksi onnitella kollega Kochia hänen mietinnöistään , jotka ovat ehkä teknisiä mietintöjä , mutta erittäin tärkeitä turvallisuudelle .
Haluaisin esittää vain pari huomautusta .
Ensiksi haluaisin pyytää arvoisalta komission jäseneltä - ja olen vakuuttunut , että toiveeseeni suhtaudutaan myönteisesti - , että turvallisuuskysymykseen , koski se sitten maanteitä , sisävesiväyliä tai meriä , kiinnitetään enemmän huomiota .
Kun näen , että komissio esitti ensimmäisen ehdotuksensa 19. maaliskuuta 1998 ja me käsittelemme sitä tänään - jolloin parlamentti on reagoinut suhteellisen nopeasti - , silloin tämä aikaväli on hieman liian pitkä .
Se nyt ei ole pelkästään komission syytä , mutta uskon , että meidän on reagoitava nopeammin päästäksemme tältä osin myös yhdenmukaiseen käytäntöön .
Toinen asiani mainittiinkin jo , nimittäin vähimmäisvaatimukset .
Olen periaatteessa sitä mieltä , että meidän tulisi pyrkiä monilla liikennealoilla suurempaan joustavuuteen ja maakohtaisiin säädöksiin .
Turvallisuuden osalta olen jo hieman epäileväinen , koska turvallisuus esimerkiksi Ruotsissa ei poikkea pohjimmiltaan turvallisuudesta Saksassa , Italiassa tai Itävallassa .
Voin elää näiden vähimmäisvaatimusten kanssa , mutta pyydän komissiota seuraamaan asioita todellakin tarkkaavaisesti .
Jos tämänkaltainen joustavuus johtaa puutteellisiin säädöksiin joissakin maissa , meidän tulisi jatkaa yhdenmukaistamista .
Kolmaskin asiani mainittiin jo aiemmin .
Minähän olen kollega Rackin tavoin kotoisin kauttakulkumaasta , jossa tämä asia on erityisen merkittävä .
Me emme halua huonontaa yksipuolisesti joidenkin maiden kilpailuedellytyksiä ja parantaa niitä Itävallan kaltaisten maiden tai muiden kauttakulkumaiden kohdalla .
Uskon kuitenkin , että meidän tulisi tehdä kaikkemme pitääksemme vaarallisten aineiden kuljetus mahdollisimman vähäisenä kaikissa maissa , ovat ne sitten kauttakulkumaita tai eivät . .
( ES ) Arvoisa puhemies , ensimmäiseksi haluan onnitella esittelijä Kochia hänen suurenmoisesta työstään ja siitä , että hän on tehnyt komission kanssa yhteistyötä myönteisessä hengessä parantaessaan tekstiä ja esitellessään tätä mietintöä ja tätä ehdotusta ; lopuksi todettakoon , että vaarallisten aineiden maantie- , rautatie- ja vesikuljetusten turvallisuusneuvonantajan tutkintoa koskeviin vaatimuksiin jäi vain yksi tarkistus .
Ymmärrämme , että yhteistyö ja kahden toimielimen parlamentin ja komission yhdessä tekemä työ on tärkeää , ja yhteistyö aluepolitiikasta vastaavan valiokunnan , ja nimenomaan liikenteestä vastaavan ryhmän kanssa sujuu loistavasti .
Käytännössä kaikki komission hyväksymät tarkistukset sisältyvät yhteiseen kantaan .
Yhteisessä kannassa yhdenmukaistetaan turvallisuusneuvonantajien tutkinnon vähimmäisvaatimukset , ja toisessa käsittelyssä voimme hyväksyä ehdotettua voimaantulon määräaikaa koskevan tarkistuksen niin , että määräaika asetetaan paljon realistisemmaksi kuin komission alkuperäisessä ehdotuksessa , varsinkin jos otetaan huomioon , että olemme jo useiden vuosien ajan käyneet keskustelua tästä kysymyksestä .
Haluaisin myös erittäin lyhyesti kiittää eri jäseniä heidän puheenvuoroistaan ja kertoa heille , että liikenteen alalla komission painopiste on turvallisuudessa .
Sitä ei voi koskaan pitää itsestään selvänä , saavutettuna ja päättyneenä prosessina , kuten jäsen Simpson sen sanoi oikein hyvin .
Vaatimusten ja turvallisuustakuiden nostaminen liikenteen alalla on sellainen prosessi , jonka on alati kehityttävä paremmaksi .
Tässä mielessä haluan mainita myös hyvin lyhyesti tunneleihin liittyvät ongelmat - joihin myös jäsenet Rack ja Swoboda viittasivat - jotka epäilemättä Itävallan tapauksessa ovat varsin hankala asia , ja siksipä onkin ponnisteltava , jotta keksisimme , kuinka lisätä tunnelien turvallisuutta .
Yhdessä viime aikoina tapahtuneista suurista onnettomuuksista kuljetettu tavara ei itsessään ollut vaarallista .
Margariini ja muutama kilo maalia , joihin ei aluksi näyttänyt liittyvän mitään riskiä , aiheuttivat todellisen katastrofin .
Siksi olisi huolehdittava siitä , kuinka voitaisiin entisestään nostaa niitä vaatimuksia , joilla voidaan taata paras mahdollinen turvallisuus .
Lopuksi haluaisin sanoa , että on tarkasteltava kaikkien liikennemuotojen turvallisuutta .
Tällä viikolla keskustelemme täällä merikuljetusten turvallisuudesta Erika-aluksen aiheuttaman katastrofin vuoksi , ja tarkoituksena on vielä tämän vuoden kuluessa keskustella ilmakuljetusten turvallisuustavoitteista .
Haluaisin kuitenkin todeta , arvoisat jäsenet , että turvallisuus on komission ensisijainen tavoite .
Kuten aion Erika-alusta koskevassa keskustelussa sanoa , emme odota katastrofia ennen kuin ryhdymme turvallisuusasioissa toimiin , vaan työskentelemme turvallisuuden hyväksi vallitsevissa oloissa , jotka ainoastaan osoittavat meille , miten kiireellistä on vastata tehokkaasti tämän tyyppisiin ongelmiin .
Haluan vielä kerran kiittää kaikkia puheenvuoronsa pitäneitä ja erityisesti esittelijä Kochia .
Keskustelu on päättynyt .
Äänestys toimitetaan huomenna klo 12.00 .
 
Vaarallisten aineiden tiekuljetukset Esityslistalla on seuraavana Kochin laatima aluepolitiikka- , liikenne- ja matkailuvaliokunnan mietintö ( A5-0104 / 1999 ) ehdotuksesta Euroopan parlamentin ja neuvoston direktiiviksi vaarallisten aineiden tiekuljetuksia koskevan jäsenvaltioiden lainsäädännön lähentämisestä annetun direktiivin 94 / 55 / EY muuttamisesta ( KOM ( 1999 ) 158 - C5-0004 / 1999 - 1999 / 0083 ( COD ) ) . - ( DE ) Arvoisa puhemies , arvoisa komission jäsen , hyvät kollegat , tammikuun 1. päivänä 1997 voimaan astunut direktiivi vaarallisten aineiden tiekuljetuksia koskevan jäsenvaltioiden lainsäädännön lähentämisestä sisältää joitakin siirtymämääräyksiä , joiden voimassaoloaika on rajoitettu ja kytketty Euroopan standardointikomitean ( CEN ) tiettyjen standardointitöiden valmistumiseen .
CENin työssä ilmenneet viivytykset aiheuttavat nyt ongelmia juuri tämän direktiivin soveltamisessa .
Etenkään liitteitä ei voida mukauttaa teknisen ja teollisen kehityksen mukaisesti .
Pahoittelen tätä , sillä meidän on ryhdyttävä toimiin , koska muut eivät ole tehneet omaa osuuttaan .
Sikäli hyväksyn käsiteltävänä ja tänään keskusteltavana olevan ehdotuksen direktiivin 94 / 55 / EY muuttamisesta .
Euroopan unionin toimimattomuus velvoittaisi jäsenvaltiot muuttamaan kansallisia säännöksiään lyhyeksi ajaksi eli siihen saakka , kunnes CEN on saanut työnsä päätökseen , mikä aiheuttaa tarpeettomia kustannuksia ja epävarmuutta .
Tämänpäiväisellä esityslistalla oleva direktiivin muuttaminen ei siis aiheuta mitään muutoksia yhteisön harjoittamaan vaarallisten aineiden kuljetuksen yhdenmukaistamiseen .
Siinä pidennetään vain siirtymäsääntöjä lykkäämällä määräaikoja , poistetaan vanhentuneita määräyksiä ja säädetään menettelyistä , joita sovelletaan a ) vaarallisten aineiden väliaikaisissa kuljetuksissa ( ns. ad hoc -kuljetukset ) sekä b ) sellaisten löyhempien kansallisten määräysten antamisessa , jotka koskevat erityisesti vaarallisten aineiden hyvin pienten määrien kuljetusta paikallisesti tiukasti rajatuilla alueilla .
Direktiivin muuttaminen on niin ollen täysin toissijaisuusperiaatteen mukaista , koska jäsenvaltiot saavat lisää toimivaltuuksia .
Komissio päättää , voivatko jäsenvaltiot antaa tiettyjä omia määräyksiä .
Siinä yhteydessä komissiota tukee vaarallisten aineiden kuljetuksia käsittelevä asiantuntijakomitea sääntelymenettelyn mukaisesti .
Näiden komissiolle siirrettyjen , täytäntöönpanoon liittyvien toimivaltuuksien harjoittamista koskevia yksityiskohtia säädeltiin uudelleen neuvoston kesäkuussa 1999 tekemällä päätöksellä .
Tänään käsiteltävänä oleva ehdotus vaarallisten aineiden tiekuljetuksia koskevan direktiivin muuttamisesta on kuitenkin peräisin toukokuulta 1999 , eikä siinä voitu siksi ottaa vielä huomioon tämänhetkistä komitologiamenettelyä .
Esitetyt ja valiokunnan yksimielisesti hyväksymät tarkistusehdotukset koskevat kahdessa tapauksessa juuri tätä muutettua komitologiamenettelyä .
Me haluaisimme varmistaa , että tähän viitataan jo perusteluissa ja että moniselitteisesti muotoiltu määräaika , jonka kuluessa neuvoston on tehtävä päätöksensä , määrätään enimmillään kolmeksi kuukaudeksi .
Sen lisäksi viitataan välttämättömyyteen tehostaa avoimuutta .
Eräs toinen tarkistusehdotus antaa jäsenvaltioille mahdollisuuden säätää tiukempia vaatimuksia erityisesti alipainejätesäiliöiden osalta , jos vaarallisia aineita käsitellään tai kuljetetaan pääasiassa selvästi alle -20 ºC : n lämpötiloissa .
Tämä on erityisen tärkeää Pohjois-Euroopan alueilla .
Viimeisen tarkistusehdotuksen on määrä saada aikaan se , että 1. tammikuuta 1997 ja tämän direktiivin voimaantulon välillä käyttöön otettujen säiliöiden ja säiliöajoneuvojen käyttö on edelleenkin sallittua , jos ne on rakennettu ja huollettu asianmukaisesti .
Tietäen kuitenkin , että tämä on vain pieni askel kohti suurempaa liikenneturvallisuutta , pyydän teitä hyväksymään tämän mietinnön .
Arvoisa puhemies , arvoisat kollegat , hyvää uutta vuotta ja millenniumia .
Puhun ensimmäistä kertaa täysistunnossa , joten tämä on jännittävää , vähän niin kuin ensirakkaus , mutta se ensirakkaus kesti sentään pidempään kuin kaksi minuuttia .
Haluaisin lyhyesti kommentoida komission antamaa ehdotusta , jolla muutetaan vaarallisten aineiden tiekuljetuksia koskevaa direktiiviä .
On hyvä , että tämä direktiivi säädetään nyt , koska muuten jäsenvaltiot joutuisivat muuttamaan kansallisia säädöksiään hyvin lyhyeksi ajaksi , ylimenokaudeksi , mikä aiheuttaisi taas vain turhia kustannuksia ja lisäisi taas kerran ihmisten mieliharmia EU : n byrokratian suhteen .
Komission ehdotuksessa ei ole kuitenkaan otettu huomioon kaikkia asioita , kuten esimerkiksi pohjoisten alueiden kylmää ilmastoa .
Näin ollen olen tehnyt tähän kollegani Kochin sinänsä erinomaiseen mietintöön muutamia tarkistuksia , jotka on hyväksytty valiokunnassamme .
Tarkistukseni koskevat näiden vaarallisten aineiden kuljetussäiliöiden pakkaskestävyyttä .
Komission ehdotuksen mukaan miinus kaksikymmentä astetta olisi ollut riittävä ; Välimeren rannalla on vaikea kuvitella , että Lapissa pakkanen laskee huomattavasti alemmaksi .
Myös Lapissa kannatetaan EU : ta , joten muistakaamme heitä .
Näin ollen olen ehdottanut pakkasrajaa laskettavaksi miinus neljäänkymmeneen .
Tämä olisikin tarpeen , jotta turvallisuustaso saadaan pysymään entisellään pohjoisilla alueilla .
Toivon , että ehdotukseni otetaan huomioon huomisessa äänestyksessä .
Arvoisa puhemies , jos sallitte , haluaisin ensiksi ilmaista teille kunnioitukseni siitä , miten te suorititte aiemmin keskustelun aikana lentävän puhemiehenvaihdoksen .
Pidin sitä kerrassaan verrattomana .
Nyt asiaan : Euroopan kansalaisten on mielestäni voitava luottaa siihen , että se , mitä Euroopan maanteillä , rautateillä jne. kuljetetaan , jos kyse on vieläpä vaarallisista aineista , on mahdollisimman turvallista .
Tämä direktiivi on askel siihen suuntaan .
Se , mitä me tänään teemme , on oikeastaan skandaali .
Mietinnön esittelijä Koch , jota kiitämme hänen tässä yhteydessä tekemästään työstä , on muistuttanut siitä , että kaikki voisi olla oikeastaan jo hieman pitemmällä , jos direktiivin laatimisessa ja lähentämisessä vitkasteleva Euroopan standardointikomitea ( CEN ) ei olisi laiminlyönyt tehtäviään tällä tavalla .
Me voimme siksi vain toivoa - ja meidän pitäisi päättää tästä kaikesta tällä viikolla - , että meillä on sitten vuonna 2001 viimeinkin vaarallisten aineiden tiekuljetuksia koskevat yhteisön säädökset , jotta meillä on siltä osin jonkinlainen oikeusturva ja myös liikkuminen maanteillämme on hieman turvallisempaa .
Arvoisa komission jäsen , arvoisa puhemies , kiitän aluksi jäsen Kochia hänen mietinnöstään , joka on mielestäni erinomainen ja johon en myöskään haluaisi lisätä kovinkaan paljon .
Haluaisin viitata tässä yhteydessä vain siihen , että vaarallisten aineiden kuljetus aiheuttaa edelleenkin suuria ongelmia ei vain Intiassa , josta olen juuri palannut , vaan myös EU : ssa .
Meidän tarvitsee vain ajatella Mont Blancin tunnelissa noin vuosi sitten tapahtunutta vaikeaa onnettomuutta - tai Tauern-tunnelissa tapahtunutta onnettomuutta .
Huomaamme , että aina siellä , missä vallitsevat vaikeat luonnonolot - sumua , myrskyjä , pakkasta - , ja ennen kaikkea Alppien pullonkauloissa , voi yhä edelleen ilmetä suuria ongelmia vaarallisten aineiden kuljetuksessa .
Kannatan yleisesti ottaen sitä , että vaarallisten aineiden kuljetuksia siirretään enemmän rautateille .
Tässä yhteydessä on tulevien väylien - rautateiden tai myös moottoriteiden - suunnittelussa otettava ennalta ehkäisevästi huomioon jo tulevaisuuden kannalta oikea ratkaisu .
Ajatelkaamme Brenner-perustunnelia , josta ei ole vielä keskusteltu perusteellisesti .
Tässä yhteydessä haluaisin viitata myös siihen - ja pyytää komissiota suhtautumaan asiaan vakavasti - , että liikenteen ongelmat ovat EU : n avainkysymyksiä .
Meidän on puhuttava paljon intensiivisemmin ja sitkeämmin liikenteen vähentämisestä , raskaasta liikenteestä rautateillä , tiemaksuista ja rautateiden yksityistämisestä parantaaksemme liikenteen toimivuutta .
Kun otetaan huomioon , että itälaajentuminen tuo mukanaan muutamia uusia ongelmia , meille kaikille käy selväksi , että EU : n uskottavuutta mitataan jatkossa myös sen mukaan , saammeko säänneltyä liikennettä ja jos saamme , miten se tapahtuu .
Arvoisa puhemies , käsiteltävänämme oleva mietintö ei sinänsä aiheuta mitään merkittäviä muutoksia .
Suurin osa tarkistuksista on pelkästään teknisiä .
On kuitenkin aiheellista korostaa , että tällaisten päätösten tekeminen on aina hyvä asia laajasta ympäristöllisestä näkökulmasta katsottuna ja myös sen vuoksi , että voimme niiden avulla parantaa sisämarkkinoiden toimintamahdollisuuksia .
EU : n maanteillä , rautateillä ja merillä kuljetetaan hyvin suuria määriä vaarallisia aineita .
Sen vuoksi meillä on oltava ehdottomasti kuljetusten toteuttamista koskevat selkeät säännöt .
Alue toisensa jälkeen saa nyt yhteiset jäsenvaltioita koskevat vähimmäissäännöt .
Se on erittäin myönteistä , ja meidän on syytä kiittää esittelijä Kochia siitä työstä , jonka hän on tämän asian parissa tehnyt .
Se on tärkeää myös sisämarkkinoiden mahdollisuuksien kannalta .
Jos haluamme , että yhteiset kuljetusmarkkinat todella toimisivat , on tärkeää , että meillä ei ole pelkästään sääntöjä vaan että nämä säännöt ovat mitä suurimmassa määrin yhteiset .
Lopuksi haluaisin kommentoida kolmatta asiaa , joka on myös tärkeä , nimittäin parlamentin jäsen Ari Vatasen tekemää tarkistusta .
Jäsenvaltiot poikkeavat ominaisuuksiltaan toisistaan monin tavoin .
Jos hyväksymme tämän tarkistuksen , otamme huomioon sen , että unionin pohjoisilla alueilla voi olla hyvin kylmä .
Sen vuoksi on välttämätöntä kiinnittää huomiota myös siihen , miten tällainen kylmyys vaikuttaa materiaaleihin ja pakkauksiin .
Arvoisa puhemies , on myönteistä , että voimme olla joustavia tämän sääntelyn osalta .
Toivon , että komissio voi hyväksyä tämän tarkistuksen .
Arvoisa puhemies , haluan kiittää paitsi kollega Kochia myös komission varapuheenjohtajaa siitä , että hän niin selkeästi ja yksiselitteisesti on ilmoittanut tukevansa liikenneturvallisuuden parantamista ja tunnustanut sen ensisijaisuuden .
Kollega Koch on laatinut hyvän mietintönsä , koska Euroopan standardointikomitean ( CEN ) ja Yhdistyneiden Kansakuntien talouskomission työ ei ole edistynyt toivotun ripeästi .
Haluaisin kysyä komission varapuheenjohtajalta , voiko hän kertoa meille tänään , mikä on näiden molempien järjestöjen yhdenmukaistamispyrkimysten tilanne ja onko EU : lla mahdollisuus nopeuttaa yhdenmukaistamispyrkimyksiä mahdollisimman yksinkertaisten periaatteiden avulla .
Sillä onhan selvää , että vaikka me löytäisimme Euroopan unionin sisällä hienon järjestelyn , liikenne ei pysähdy unionin rajoihin vaan jatkaa niiden yli .
Siksi kattavat , nimittäin alueellisesti kattavat , säädökset ovat varmasti mielekkäitä .
Jos arvoisa komission jäsen ei voi tehdä sitä tänään , onko hän sitten valmis kertomaan valiokunnalle kirjallisesti asioiden sekä CEN : n ja talouskomission välisten neuvottelujen tilasta ?
Arvoisa puhemies , esitän jäsen Kochille vielä kerran onnitteluni hänen tämän toisen mietinnön parissa tekemästään työstä .
Nyt käsiteltävä mietintö täydentää jossain mielessä sitä keskustelua , jota lokakuussa kävimme rautatiekuljetuksista .
Me kaikki valittelemme sitä , että Euroopan standardointikomitea ( CEN ) ei ole pystynyt saattamaan vaaditussa ajassa päätökseen niitä määräyksiin tehtäviä muutoksia , joita asianmukainen yhdenmukaistaminen Euroopan unionissa edellyttää .
Tämän keskustelun ja nykyään voimassa olevan direktiivin muuttamisen myötä voimme ottaa mukaan luonteeltaan erilaisia seikkoja , jotka ovat osoituksena Eurooppamme moninaisuudesta .
Äskettäin jäsen Vatanen puhui meille alhaisista lämpötiloista , eikä vain -20 ºC : n vaan -40 ºC : n lämpötiloista .
Tietenkin hyväksymme tämän tarkistuksen , koska siihen on hyvät perusteet ja koska mielestäni on otettava huomioon ne todelliset olot , jotka osoittavat Euroopan unionin ilmastollisen vaihtelevuuden , josta aiheutuu toisinaan käytännön erityisvaatimuksia teknisluonteista standardointia tai teknisluonteisia luonnehdintoja tarkasteltaessa .
Todettakoon siitä , mitä jäsen Swoboda kertoi CEN : n toiminnasta , että vaadimme CEN : ää vauhdittamaan mahdollisimman paljon työskentelyään , koska olisi seurauksiltaan kohtalokasta , jos uusista määräajoista huolimatta olisimme jälleen noin vuoden päästä samanlaisissa vaikeuksissa siksi , ettemme saaneet asiaa päätökseen .
Lopuksi sanottakoon , arvoisa puhemies , että ne perusluonteiset ongelmat , jotka ovat tämän direktiivimuutoksen taustalla , on jo otettu esiin : olemme maininneet CEN : n viivästymisen , joihinkin määräyksiin tehtävät muutokset , direktiivitekstin ja liitteiden sisällön välisen yhdenmukaisuuden ja tarpeen lisätä tarkkuutta .
Komissio siunaa kaikki valiokunnan ja esittelijä Kochin ehdotukset , joiden pohjalta on käytännössä syntynyt neljä eri tarkistusta .
Hyväksymme siis meille ehdotetut neljä tarkistusta .
Keskustelu on päättynyt .
Äänestys toimitetaan huomenna klo 12.00 .
 
Rakennerahastot ja niiden yhteensovittaminen koheesiorahaston kanssa Esityslistalla on seuraavana jäsen Schroedterin laatima aluepolitiikka- , liikenne- ja matkailuvaliokunnan mietintö ( A5-0108 / 1999 ) komission tiedonannosta rakennerahastoista ja niiden yhteensovittamisesta koheesiorahaston kanssa - Ohjelmien laatimisohjeet ohjelmakaudeksi 2000-2006 ( KOM ( 1999 ) 344 - C5-0122 / 1999 - 1999 / 2127 ( COS ) ) . .
( DE ) Arvoisa puhemies , arvoisa komission jäsen , jaha , arvoisa komission Barnierkin on täällä .
Minä jo ajattelin , että te ette tule lainkaan .
Tervetuloa parlamenttiin !
Hyvät kollegat , me emme voi ummistaa silmiämme siltä , että eurooppalaisten sisämarkkinoiden voitot keskittyvät rikkaille alueille , eivätkä ne hyödytä edes siellä kaikkia väestön osia .
Miten pitkään haluamme oikeastaan hyväksyä sellaisen kehityksen , joka tarkoittaa lisääntyvää jakaantumista köyhiin ja rikkaisiin alueisiin ?
Kun viidennessä kertomuksessa Euroopan unionin alueiden sosiaalisesta ja taloudellisesta tilanteesta köyhien alueiden työttömyys oli seitsenkertainen rikkaisiin alueisiin verrattuna , kuudennessa kertomuksessa puhutaan jo kahdeksan kertaa suuremmasta työttömyydestä , vaikka nämä alueet saavat eurooppalaisten rakennerahastojen myöntämiä varoja .
Siksi ketään ei tietenkään ihmetytä se , että jo ennen uutta rakennerahastoasetusta vaaditaan varojen tehokkaampaa ja keskitetympää kohdistamista korkean työllisyysasteen ja kestävän kehityksen eurooppalaisiin tavoitteisiin vain muutamia mainitakseni .
Parlamentti , mutta ennen kaikkea jäsenvaltiot , vaativat parannuksia erittäin painokkaasti .
Se unohdettiin kuitenkin hyvin pian , kun komissio kehitti sitä varten uuden välineen , eli laatimisohjeet , ja halusi tuoda lisää sitovuutta vaatimukseen , joka koski eurooppalaisten rakennerahastojen varojen käytön tehokkuutta , keskittymistä ja hallinnon yksinkertaistamista .
Sitten jäsenvaltioiden hallitukset vetosivat toissijaisuusperiaatteeseen ja halusivat vain yksinkertaisesti siirtää rahoja paikasta toiseen .
Vuoden 1999 Berliinin huippukokouksesta jäi jäljelle enää vain ohjeiden ohjeellinen luonne .
Se velvoittaa kuitenkin komission ainakin hyväksymään vain ne ohjelmat , joiden avulla eurooppalaiset tavoitteet voidaan myös todellakin saavuttaa .
Vaikka epäilenkin sitä , että tämän ohjeellisen välineen avulla voidaan todellakin saavuttaa tehokkuutta ja keskittymistä sekä todella toteuttaa eurooppalaisia tavoitteita , niin tosiasia on kuitenkin se , että ohjeilla on yhteisön tukikonsepteista käytävissä neuvotteluissa keskeinen asema .
Jos Euroopan taso haluaa tulla otetuksi vakavasti , myös teidän on tehtävä niin !
Parlamentilla ei ollut mahdollisuutta perehtyä laatimisohjeiden sisältöön , koska sen kanssa konsultoitiin vasta , kun vaalikausi oli päättynyt jo kauan aikaa sitten .
Kaiken peruuttaminen nyt , kun suunnitteluajat ovat jo pitkällä , ei ole kovinkaan järkevää .
Keskityn siksi mietinnössäni yhteisymmärryksessä valiokunnan kanssa tämän välineen strategiseen luonteeseen .
Ensinnäkin : mietinnössä pohditaan itse välineen vaikutusta .
Toiseksi : se kattaa komission asiakirjan puutteet .
Niinpä unohdettiin esimerkiksi yksinkertaisesti keskeinen osa rakennerahastoja , eli kumppanuus .
Komission asiakirjasta on turha etsiä keskeistä periaatetta , jossa jäsenvaltioita vaaditaan laatimaan ohjelmat paikan päällä yhdessä kuntien ja alueiden , mutta myös paikallisten toimijoiden , talous- ja sosiaalialan järjestöjen , kansalaisjärjestöjen , ammattijärjestöjen , työnantajaliittojen , naisjärjestöjen , kansalaisaloitteiden ja työllisyysaloitteiden kanssa .
Kysymykseen siitä , miksi se unohdettiin , ei ole vastattu tähän päivään mennessä .
Tältä osin parlamentti esittää keskeisiä vaatimuksia .
Se odottaa komissiolta , että komissio hyväksyy vain ne ohjelmat , jotka ovat syntyneet tällaisen kumppanuuden tuloksena .
Minua ihmetyttää , arvoisat konservatiiviryhmän jäsenet , että törmään yhtäkkiä ja odottamatta tarkistusehdotuksiin , joissa halutaan poistaa hajautettu lähestymistapa .
Voin vain sanoa , että menkää se mukananne kotiseuduillenne ja selittäkää valitsijoillenne , miksi eurooppalaista hajauttamisen periaatetta ei ole tarkoitus toteuttaa alueilla .
Voin kertoa teille , että te ette tule selviämään siitä aivan ehjin nahoin .
Asia ei voi olla niin , että me sovimme täällä periaatteista , ja kun on kyse niiden toteuttamisesta , jokainen tekee omasta puolestaan , mitä haluaa .
Tähän liittyen esitän saman tien vielä sivuhuomautuksen kotimaani hallitukselle , jossa ympäristönsuojelua koskeva horisontaalinen yhteisöpolitiikka aiotaan yksinkertaisesti sivuuttaa ja oltiin sitä mieltä , ettei FFH-direktiiviä ( faune-flore-habitat ) tarvitse panna täytäntöön .
Pidän hyvänä sitä , että komissio pysyy tiukkana tässä asiassa .
Siirryn tämän myötä viimeiseen kohtaan .
Ohjeiden on oltava konkreettinen mittari sille , pannaanko asetuksen 1 artikla todellakin täytäntöön .
Odotan komissiolta , että ohjeet , joissa on tosiaankin riittävästi joustoa , ovat todellakin kriteeri neuvotteluille .
Me edustamme eurooppalaista kantaa .
Se tarkoittaa , että liikennepolitiikan kestävyys on otettava huomioon - samalla tavalla kuin naisten osuus tukitoimissa - samoin kuin se tosiasia , että jokaiseen ohjelmaan sisältyy myös yleiskattava tuki ja että sitä kautta tulee mahdolliseksi kaupunkien kestävä kehitys sekä todellakin maaseudun mallihankkeet .
Odotan , että nämä ovat yhteisön tukikonseptien tulos ja että te ette anna taas periksi tässä asiassa .
Sillä miten meidän on määrä muuten saavuttaa työttömyysasteen aleneminen , jos me taas odotamme ja yritämme keplotella sinne asti ?
Me emme voi odottaa !
Nämä ovat viimeiset vuodet , joiden aikana voimme toteuttaa eurooppalaista rakennepolitiikkaa näissä merkittävissä taloudellisissa rajoissa .
Yhteisöömme liittyy myöhemmin useita uusia maita , minkä jälkeen meidän on joka tapauksessa luotava paljon parempia , tehokkaampia ja keskittyneempiä rakenteita .
Ja se on vasta alkua .
Siksi odotan komissiolta , että se suhtautuu neuvotteluissa vakavasti parlamentin vaatimuksiin , toteuttaa todellakin tältä osin eurooppalaista kantaa ja antaa siten vihdoinkin mahdollisuuden edistykselliselle aluepolitiikalle . .
( EN ) Arvoisa puhemies , minusta on erityisen mieluisaa puhua ensimmäisen kerran Euroopan parlamentissa sellaisesta aiheesta , jota pidetään siellä päin Isoa-Britanniaa , jota parlamentissa edustan , nimittäin Walesissa , kaikkein tärkeimpänä asiana .
Suurin osa Walesia , kuten tiedätte , on rakennerahastoille esitetyssä ohjelmasuunnitelmassa katsottu kuuluvaksi tavoitteeseen 1 .
On melkoisen selvää , että moni Walesissa etsii tästä ohjelmasuunnitelmasta apua niiden suurien vaikeuksien torjumiseen , joiden eteen olemme kiistämättä joutuneet .
Huomaamme , kuinka köyhyys Walesissa lisääntyy ; ja huomaamme , että se on pahentunut entisestään vuoden 1997 jälkeen .
Olemme havainneet , kuinka rikkaiden ja köyhien välinen kuilu kasvaa .
Sen tähden toivomme , että rakennerahastoille esitetyn ohjelmasuunnitelman avulla emme näkisi ainoastaan teollisuuden alalla tapahtuvan uudelleenjärjestelyjä , vaan näkisimme myös , että koko taloudellinen perusta Walesissa laajenisi merkittävästi .
Kuitenkin sellainen luulo , että rakennerahastosta myönnetty apu olisi tietyssä mielessä jotenkin luettava hallituksen ansioksi , on meidän kannaltamme varsin vahingollinen .
Surullista kyllä , mutta avun olemassaololla vain tunnustamme ne varsin suuret vaikeudet , joihin Wales on joutunut .
Siksi haluan painottaa joitakin sellaisia seikkoja , jotka komission olisi mielestäni nostettava etualalle .
Toivomme , että komissio käsittelisi muutamia seikkoja , jotka liittyvät avun täydentävyyteen .
Olemme tyytymättömiä siihen , että tällaiset luvut näyttävät jollakin tavoin joutuneen Isoa-Britanniaa koskevien lukujen peittoon .
Odotamme komissiolta , että se varmistaa , että hankkeet saavat asianmukaisen rahoituksen .
Haluamme , että komissio panee Ison-Britannian hallitukseen vauhtia , jotta varmistetaan , että yksityinen sektori , jolle varmasti kuuluu suurin osuus rakennerahastoista myönnettävistä rahoista , on mukana suunnitteluvaiheessa .
Lopuksi pyydämme , että komissio varmistaisi , että rakennerahaston varat käytetään avoimuutta noudattaen .
Liian suuri osa siitä , mitä parlamentissa tapahtuu , ei ole avointa .
Tämä on yksi niistä aloista , joilla uskon , että komissio voi osoittaa olevansa Walesin suuri ystävä .
Arvoisa puhemies , meidän valiokuntamme käsittelee näitä asioita hyvin monesta erilaisesta näkökulmasta , ja aluksi puhun tutkimuksen näkökulmasta .
Me näemme hyvin myönteisenä sen , että mietinnön esittelijä on ottanut omiin johtopäätöksiinsä valiokuntamme esityksen siitä , että koheesiomaissa pitäisi laajentaa tutkimusinfrastruktuuria sijoittamalla korkeakouluja ja oppilaitoksia niin , että ne palvelevat entistä paremmin kehittymättömien alueiden asukkaita ja tekevät helpommaksi koulutettujen ihmisten jäämisen kotiseudulleen .
Tämä on julkisen vallan toimenpitein mahdollista , ja tällainen korkeamman opetuksen hajasijoittaminen on epäilemättä hyödyllistä politiikkaa kehityksen tasaamiseksi .
Toinen asia , johon halusimme kiinnittää huomiota nimenomaan teollisuuspolitiikan näkökulmasta on se , että me olisimme halunneet komission suunnitellessaan koheesiovarojen ja rakennerahastojen yhteensovittamista kiinnittävän enemmän huomiota palveluiden , sähköisen kaupan ja internetin käytön kasvun vaikutukseen .
Aikaisemmin köyhyys ja rikkaus riippuivat enemmän elinkeinorakenteista .
Rikkaita olivat ne alueet , joilla oli teollisia työpaikkoja , mutta tänä päivänä niistä alueista on saattanut tulla rasite ja ne saattavat olla köyhiä , jolloin täytyy myös tehdä investointeja uusille toimialoille , niin sanottuun sähköiseen tuotantoon sekä palvelujen tuotantoon , koska ne ovat tulevaisuuden toimialoja .
Tätä ei mietintöä laativa valiokunta ole mielestäni tarpeeksi ottanut omassa mietinnössään huomioon , joten teollisuusvaliokunnan puolesta kiinnitän komission huomion siihen asiaan .
Lopuksi olisimme energiavaliokuntana toivoneet , että olisi vielä enemmän korostettu uusiutuvien energiavarojen tukemista koheesio- ja aluekehitysrahastojen varoista , ja sitä kautta olisi voitu yhteensovittamalla lisätä uusiutuvien energiamuotojen käyttöä niin , että energiaohjelman riittämättömät rahoitusresurssit olisivat tulleet kompensoiduiksi näillä runsaimmilla rahoilla . .
( EN ) Arvoisa puhemies , haluaisin kovasti kiittää esittelijä Schroedteriä siitä työstä , jota hän on asian hyväksi tehnyt , sekä selittää kollegoille , että puhun kollegani , jäsen Flautren puolesta , joka on työllisyys- ja sosiaalivaliokunnan valmistelija mutta joka on valitettavasti sairaana .
Haluaisin teidän kiinnittävän huomiota tarkistuksiin 1 ja 2 , jotka hyväksyttiin työllisyys- ja sosiaalivaliokunnassa mutta joita aluepolitiikka- , liikenne- ja matkailuvaliokunnassa ei hyväksytty .
Nämä tarkistukset käsittelevät sosiaalitaloutta sekä tarvetta järjestää sosiaalista riskipääomaa ja tarvetta tukea rahallisesti paikallisia suunnitelmia työllistymismahdollisuuksien kehittämiseksi ja sosiaalisen yhteenkuuluvuuden lujittamiseksi .
Menneinä vuosina parlamentti piti sosiaalitaloutta tärkeänä potentiaalisena työllistäjänä .
Nämä tarkistukset sopivat myös yhteen sen parlamentin näkemyksen kanssa , jonka mukaan sosiaalinen syrjäytyminen on vakava aihe , joka edellyttää rakenteellisia toimia .
Toivon , että niillä , jotka harkitsevat näiden tarkistusten hylkäämistä , on varsin vahvat perusteet , jotka esittää sekä parlamentille että sen työpaikkaa etsiville kansalaisille .
Mietinnössään jäsen Flautre kiinnitti myös huomiota sellaiseen alaan , joka kaipaa kipeästi tai suorastaan huutaa lisää yhteensovittamista .
Komission ehdotuksissa mainitaan työllistämisstrategian neljä pilaria ja Euroopan sosiaalirahaston viisi toiminta-alaa .
Tässä asiassa erityisten suuntaviivojen puuttuminen on kuitenkin erityisen harmillista , sillä ajatus sosiaalirahastosta myönnettävän avun ja työllistämisstrategian yhdistämisestä pannaan täytäntöön ensimmäisen kerran ohjelmakaudella 2000-2006 .
Voitaisiin sanoa , että tällainen puute antaa sellaisen vaikutelman , että myöskään komissiolla ei ole käsitystä siitä , kuinka sovittaa jäsenvaltioiden kansalliset vuosittaiset työllistämissuunnitelmat yhteen Euroopan sosiaalirahaston kolmen ja puolen vuoden päästä tarkistettavan tuen kanssa mahdollisimman tehokkaasti .
Toivomme , että komissio voisi vakuuttaa meidät siitä , että tämä oli vain kömmähdys ja että puute on otettu huomioon rakentavalla tavalla .
Arvoisa puhemies , arvoisa komission jäsen , hyvät parlamentin jäsenet , komission esittämä ehdotus täyttää tehtävänsä , ja se on järkevä lähtökohta maatalouden ja maaseudun kehittämisen valiokunnalle .
Mielestäni olisi kuitenkin hyvä painottaa tässä sitä , että tästä lähtökohdasta käsin näemme ne haasteet , joiden edessä olemme ja jotka koskevat maaseutuasutuksen säilyttämistä kaikenlaisessa taloudellisessa toiminnassa tapahtuvien muutosten keskellä , kun maatalouden suhteellinen merkitys maaseutuväestön tulonlähteenä pienenee .
Riittämätön infrastruktuuri ja puutteelliset palvelut sekä vähäiset tai parhaimmillaankin vain kausittaiset ja yksipuoliset työllistymismahdollisuudet ovat syynä siihen , että maaltapako kiihtyy .
Seuraukset ovat heti nähtävissä .
Juuri nuoret lähtevät pois , kouluttautuvat ja löytävät työtä maaseutualueiden ulkopuolelta , millä on epäsuotuisa vaikutus näihin alueisiin .
Infrastruktuurien puute on myös haitta yritysten perustamisen ja työpaikkojen luomisen kannalta .
On pidettävä mielessä , että maaseutualueet edustavat lähes neljää viidesosaa Euroopan unionin alueesta .
Kuitenkin maatalous tarjoaa vain 5,5 prosenttia unionin työpaikoista .
Tämän lisäksi lähes kolme neljäsosaa viljelijöistä on osa-aikaviljelijöitä , ja he tarvitsevat tuntuvia lisätuloja .
Tästä syystä yksi tärkeimmistä ja olennaisimmista tavoitteista , joita meidän on itsellemme Euroopan unionissa asetettava , on ryhtyä ponnisteluihin sellaisten työpaikkojen luomiseksi maaseutualueille , jotka eivät liity maataloussektoriin vaan maaseutumatkailuun , urheiluun , kulttuuriin , maaseutuperinnön säilyttämiseen , yritystason muutosten alkuunpanemiseen , uusiin teknologioihin , palveluihin jne .
Vaikka maatalous ei ole enää ainoa tärkeä elinkeino , se on kuitenkin edelleen keskeinen - ei pelkästään maaseudun taloudellisen ja sosiaalisen romahtamisen estämiseksi ja kummituskaupunkien syntymisen ehkäisemiseksi , vaan myös siksi , että maanviljelijöillä on keskeinen tehtävä maankäytössä , luonnon monimuotoisuuden säilyttämisessä ja ympäristön suojelussa .
Siksi puhumme asetettujen tavoitteiden mukaisen ja johdonmukaisen maatalouspolitiikan ja maaseudun kehittämispolitiikan aloittamisen puolesta ja sen puolesta , että siirryttyämme uudelle vuosituhannelle elinvoimaisen maaseudun on oltava kilpailukykyinen ja siellä on harjoitettava monifunktionaalista ympäristöä säilyttävää maanviljelyä .
On tärkeää , että yleinen aluesuunnittelu ja tasapainoinen väestökehitys asetetaan etusijalle ja että otetaan huomioon viiden olennaisimman asian osalta ne maatalouden ja maaseudun kehittämisen valiokunnan tekemät loppupäätelmät , jotka aluepolitiikasta , liikenteestä ja matkailusta vastaava valiokunta on vain osittain hyväksynyt , eli 16 ja 17 kohdat .
Lopuksi pyytäisin komissiolta , että nämä viisi seikkaa pidettäisiin mielessä , kun neljään pilariin liittyvät loppupäätelmät tehdään , sillä ymmärtääkseni yksi Euroopan unionin ensisijaisimmista tavoitteista on oltava väestön säilyminen maaseutualueilla .
DE ) .
( ES ) Arvoisa puhemies , arvoisa komission jäsen , hyvät kollegat , haluaisin aloittaa puheenvuoroni kiittämällä esittelijä Schroedteriä hänen tekemästään työstä .
Mielestäni hän on tehnyt työnsä varsin hienosti , ja lisäksi haluaisin kiittää häntä myös siitä , että hän on osoittanut pyrkivänsä vuoropuheluun muiden poliittisten ryhmien kanssa , kun tarkistusten paljouden vuoksi tehtiin kompromisseja .
Tarkistuksiahan taisi tulla odotettua enemmän , mutta se todellakin kertoo käsiteltävänämme olevan mietinnön tärkeydestä .
Meille on tärkeää , että komissio ottaa huomioon parlamentin hyväksymät päätelmät , tai ainakin niiden hengen , sillä nykytilanteessa saattaisi vaikuttaa siltä , että teemme täällä vain turhaa työtä eli pelkästään puhumme .
Kuitenkin on totta tämä heijastuu myös päätelmien sanavalinnoissa , että meidän mielestämme komission on otettava huomioon parlamentin hyväksymät seikat nimenomaan , jos ajatellaan laatimisohjeiden ohjelmakauden puolivälissä tapahtuvaa tarkistamista .
Tarkistuksissamme olemme painottaneet sitä , että mielestämme on tärkeää , että tarvittavaa synergiaa luodaan rakennerahastojen , koheesiorahaston ja yhteisön aloitteiden välille , niin että sen avulla tulokset ovat mahdollisimman optimaalisia ja kaikkein tuottavimpia pyrittäessä asteittain poistamaan alueiden välistä epäoikeudenmukaisuutta ja luotaessa työpaikkoja , sillä nämä kaksi pyrkimystä ovat viime kädessä keskeisimmät sen rahaston kohdalla , josta nyt keskustelemme .
Ja lopuksi , jotta näiden tavoitteiden saavuttamiseen saataisiin lisää tehoa ja vauhtia , uskomme , että olennaista on se , että tässä aloitteessa ovat mukana työnantajat eli työllistäjät , varsinaiset yrittäjät ja ne , jotka todella takaavat sen , että uusia työpaikkoja syntyy .
Varsinkin pienet ja keskisuuret yritykset on otettava mukaan näitä rahoja jaettaessa .
Jos näin ei käy , jos työnantajat jätetään syrjään ja jos he eivät voi osallistua näiden rahojen hoitoon , mitä en ainoastaan tarkoita , vaan pikemminkin sitä , etteivät he ole edes tuensaajia , olemme menettäneet yhden tilaisuuden päästä tavoitteeseemme nopeampaa tietä .
Myös tavoitteidemme saavuttamiseksi , alueiden välisten epäoikeudenmukaisuuksien tasoittamiseksi ja työllistymiskeinojen löytämiseksi on tärkeää panostaa päättäväisesti uusiin teknologioihin , liikenne- ja viestintäverkkoihin ja uusiutuviin energialähteisiin .
Ja tämän kaiken myötä toistan vielä , yksityisyritysten ja julkishallinnon yhteisten ponnisteluiden kautta niin , että ne täydentävät toisiaan , eivätkä milloinkaan haittaa tai sulje toisiaan pois , luodaan sosiaalista rikkautta ja työpaikkoja .
Arvoisa puhemies , velvollisuuteni on muistuttaa kollegaani , jäsen Evansia siitä , miksi Wales itse asiassa otettiinkaan mukaan tavoitteen 1 alueiden joukkoon .
Se johtui hänen oman konservatiivipuolueensa harjoittamasta epäilyttävästä politiikasta .
Saanen myös muistuttaa häntä siitä , että William Haguen , konservatiivipuolueen puheenjohtajan ollessa Walesin asioista vastaavana ministerinä tämä rikkoi kaikkia täydentävyydestä annettuja sääntöjä , mikä johti siihen , että komission jäsen Wulf-Mathies lähetti tiukkasävyisen asetusten noudattamista koskevan kirjeen .
Voin kertoa teille , että Ison-Britannian hallitus on tietoinen tavoitetta 1 koskevista täydentävyyteen liittyvistä asetuksen määräyksistä .
Ehdotankin , että jäsen Evans palaa takaisin asetukseen ja lukee sen .
Ryhmäni on tehnyt laaja-alaisia tarkistuksia molempiin tänään käsiteltäviin mietintöihin .
Haluankin , että keskitymme pohtimaan suuntaviivojen olennaisen tärkeää tehtävää .
Tarkoituksena on sellaisen kehyksen ja välineen luominen , jolla tuetaan ja lisätään talouden elpymistä , saadaan voimavarat kaikkein tehokkaimmin käyttöön mahdollisimman suuren kumppanuuden vallitessa ja johdatetaan nämä alueet takaisin elpymisen ja kestävän kehityksen tielle niin , että näistä lopulta kehkeytyy alueellinen elämää ylläpitävä voima .
On tärkeää tunnistaa huipputeknologian alalla alueillamme piilevät taidot ja mahdollisuudet .
On erityisen merkityksellistä tiedotusvälineissä esiin esiintyneiden raporttien valossa , että Eurooppa on menettämässä nopeasti asemiaan Yhdysvalloille tulevaisuuden kasvavien huipputeknologiayritysten kotimaana .
Edellisen ohjelmakauden toteutumisesta voidaan myös ottaa paljon oppia siinä mielessä , että siitä näkyy , millaisia suuntaviivojen ei tulisi olla .
Ne eivät saisi tuoda mukanaan ylimääräistä byrokratiaa ja paperien pyöritystä .
Ne eivät saisi johtaa siihen , että painopisteitä ja politiikkaa muutetaan kesken hankkeen , sillä sellaisesta aiheutuu väistämättä viivästyksiä ja määrärahojen alituksia varsinkin uusien budjettivaatimusten valossa .
Suuntaviivojen täytäntöönpanoa ja toimintaa ei voida jättää yksittäisten virkailijoiden oman tulkinnan varaan olivatpa he sitten komission tai valtionhallinnon palveluksessa .
Komission pääosaston on oltava sisäisesti yhtenäinen , ja samalla sen on kunnioitettava komission ohjelmien erityisiä paikallisia ja alueellisia puolia .
Tästä voi päätellä , että suuntaviivat on laadittava laajoiksi , suuntaa-antaviksi ja joustaviksi , jotta niistä on apua ohjelmiemme toteutuksesta vastaaville henkilöille sekä tukirahojen käyttäjille ja jotta saamme mahdollisimman paljon irti uusista viriävistä aloista .
Jos saamme luotua yrittäjähenkeä köyhille ja rakenteellisesti heikoille alueillemme , saamme ne taas houkutteleviksi merkittävien sijoittajien silmissä , mikä on tulevan menestyksen avain .
Näin aiomme arvioida näiden suuntaviivojen menestystä : voiko EU : n aluepolitiikka yhdessä hyvien , vakaiden ja kannustavien suuntaviivojen kanssa avata uusia mahdollisuuksia ja mahdollistaa sen , että meidän köyhät ja rakenteellisesti heikot alueemme voivat myötävaikuttaa täysimääräisesti kasvuun ja hyvinvoinnin kartuttamiseen EU : ssa ?
Arvoisa puhemies , arvoisa komission jäsen , arvoisat kollegat , haluan kiittää rouva Schroedteria hyvästä mietinnöstä , hän on paneutunut hyvin asiaan ja ottanut valiokuntakäsittelyn aikana hyvin huomioon monet muutokset , joita tähän mietintöön on tehty .
Mietinnön esittelijä on myös aivan oikein todennut , että parlamenttia ei ole kuultu ajoissa ohjeista .
Nyt asiassa ollaan pahasti myöhässä .
Toivottavasti parlamentin kannanotoista on kuitenkin apua ohjelmien puolivälin arvioinnissa ja käytännön toteutuksessa .
Ajankohtaan nähden mietinnöstä on paisunut käsittelyn aikana liian laaja .
Siihen on kerätty yksityiskohtaisia asioita ja sellaisiakin , jotka ovat olleet esillä jo aikaisemmissa mietinnöissä .
Tässä vaiheessa on tärkeämpää keskittyä arvioimaan , miten tällä prosessilla voidaan ohjata unionin aluepolitiikkaa , muistaen , että tavoitteena on alueellisen eriarvoisuuden vähentäminen .
Ryhmämme korostaa läheisyysperiaatetta , jäsenvaltioiden vastuuta ja paikallisten toimijoiden merkitystä ohjelmien laatimisessa ja toteuttamisessa .
Erityisen tärkeää on saada pienet ja keskisuuret yritykset mukaan ohjelmien suunnitteluun ja toteuttamiseen .
Ryhmämme pitää myös tärkeänä merentakaisten ja muiden perifeeristen alueiden parempaa huomioimista ja haluaa lisätä kaupunkien ja maaseudun välistä vuorovaikutusta .
Me vastustamme unionin ja sen jäsenvaltioiden keskushallinnon liiallista holhousta ja vaadimme ohjelmien laatimiseen ja toteuttamiseen pesiytyneen byrokratian vähentämistä .
Unionin tuella toteutettujen hankkeiden tehoa on heikennetty liian usein hitaalla päätöksenteolla ja monimutkaisella hallinnoinnilla .
Usein varoja on myönnetty hankkeisiin , joista ei ole jäänyt mitään pysyvää hyötyä alueelle .
Hankkeisiin pitää saada lisää tehokkuutta , joustavuutta ja tuloksellisuutta .
Mietinnön valmistelun yhteydessä on ollut mielenkiintoista käydä keskustelua unionin aluepolitiikasta yleensäkin .
Se oli meille uusille jäsenille ensimmäinen kerta , ja tämä on erittäin mielenkiintoinen prosessi .
Tämä mietintö on aivan hyvä , ryhmämme tukee sitä .
Arvoisa puhemies , arvoisa komission jäsen , hyvät kollegat , todisteena siitä , ettei tämä parlamentti ole vielä ohittanut neuvoa-antavana ja toissijaisena toimielimenä toimimisen vaihetta , ryhmätoverini Elisabeth Schroedterin erinomaista mietintöä ei ole voitu käsitellä täysistunnossa , koska tavoitteen 1 alueita koskevat aluekehityssuunnitelmat vuosille 2000-2006 ovat maanneet jo useita kuukausia komission kabineteissa .
Tämän huomioon ottaen meidän on tästä istunnosta alkaen vaadittava joka tapauksessa , että ennen kuin yhteisön tukikehykset mainitulle ajanjaksolle hyväksytään , ne tutkitaan ja niistä keskustellaan parlamentissa nimenomaan niiden suuntaviivojen valossa , jotka tänään olemme esittäneet , sillä pidämme hyvin varteenotettavina niiden mahdollisuuksia luoda uusia työpaikkoja köyhimmillä tai vähiten kehittyneillä alueilla .
Näin myötävaikutamme eurooppalaisen yhteiskunnan kielteisten , epätasa-arvoisuuteen johtavien suuntausten muuttamiseen ja oikeudenmukaisemman Euroopan kehittämiseen .
Arvoisa puhemies , emme saa unohtaa , että rakennerahastojen ja koheesiorahaston sekä niiden koordinoinnin tärkein ja strateginen tavoite on taloudellisen ja sosiaalisen yhteenkuuluvuuden luominen .
Meidän velvollisuutemme on osallistua ohjeiden laadintaan samoin kuin tulosten arviointiin .
Näin siksi , koska olemme kansalaisten Euroopassa kansalaisten edustajia , emmekä ainoastaan kansalaisten edustajia valtioiden ja alueiden Euroopassa .
Todettakoon , että rahastot ovat välttämättömyys , mutta eivät ne yksinomaan riitä taloudellisen ja sosiaalisen yhteenkuuluvuuden syntymisen kannalta .
Jos otamme ainoaksi indikaattoriksi bruttokansantuotteen asukasta kohden , saatamme erehtyä .
Jotkut kollegat ovat jo puhuneet työttömyydestä ja väestömäärän laskusta .
On tutkittava joitakin sellaisia indikaattoreita , joiden avulla voimme todeta , mikä on maaseutuväestön tila ja kehityssuunta , sillä maaseutuväestön tilanne on muiden tilannetta huonompi .
Joistakin tänään parlamentin täysistunnossa esitellyistä mietinnöistä käy ilmi , että työttömyyttä on 25 : llä kaikkein vauraimmalla unionin alueella viisi kertaa vähemmän kuin 25 : llä köyhimmällä alueella .
Tämä velvoittaa Euroopan parlamenttia , teitä , arvoisa komission jäsen , ja koko komissiota toimimaan päättäväisesti ja strategisesti oikein .
Olen samaa mieltä siitä , että Euroopan parlamentilla ei ole ollut tilaisuutta tai sille ei ole annettu sellaista , koska vaalikausi oli lopuillaan keskustella ohjeista .
Kuitenkaan en ole sitä mieltä , että mietintöä käsiteltäisiin liian myöhään .
Tarvitsemme yhteistä harkintaa , jotta tavoitteen 1 uudet ohjelmat ja aluekehityssuunnitelmat , jotka on laadittu jo ennen kuin ohjeet otetaan käyttöön , voidaan käydä läpi ja jotta niiden todellinen arvo saadaan selville .
Erilaisiin tavoitteisiin tähtäävien ohjelmien koordinointi on välttämätöntä .
Pyydämme kaikki yksimielisesti sitä , että parlamentti otettaisiin tasaveroiseksi kumppaniksi , kun ohjeita arvioidaan näiden ohjelmien edettyä puoliväliin , sillä olemme kansalaisten edustajia .
Kansalaiset eivät voi hyväksyä sitä , että Euroopan unionissa tehdään päätöksiä tavalla , joka ainakin vaikuttaa byrokraattiselta .
On tarpeen , että poliittinen ulottuvuus toimii , että kunkin vastuu tiedetään ja että kansalaisille tiedotetaan .
Tätä pyydämme tänään komission jäseneltä .
Haluan ajatella , että hän on samaa mieltä aikaisemman alueellisena johtajana hankitun kokemuksensa pohjalta siitä , että hänen on asetettava sellaisia indikaattoreita ja strategioita , joilla edistetään taloudellista ja sosiaalista yhteenkuuluvuutta , eikä ainoastaan tuottavuutta .
Arvoisa puhemies , kannatan mietinnössä esitettyjä pääehdotuksia , jotka koskevat rakennerahastojen ja koheesiorahaston hallinnointia ohjelmakaudella 2000-2006 sekä mietinnön pääsuosituksia , joista yhden mukaan EU : n rakenne- ja koheesiorahastojen menoja on aina tarkasteltava integroidun lähestymistavan kautta .
Tämä tarkoittaa , että paikallisten viranomaisten ja kansallisten hallitusten välisen kumppanuuden on näiden tukirahojen käyttötavan osalta oltava monipuolinen .
Jäsenvaltioita vaaditaan antamaan enemmän painoa yhdennetyille strategioille kaupunki- ja maaseutualueiden välisten suhteiden elvyttämiseksi .
Tämä viimeinen näkökohta on erityisen tärkeä .
Kaupunkien kunnostus on hyvin tärkeää , mutta meidän on aina politiikassamme etsittävä myös tasapainoa maaseudun kehityksen edistämisen ja kaupungissa asuvan väestön elinolojen parantamisen välille .
Emmehän suinkaan halua rakentaa ainoastaan kaupunkien Eurooppaa .
Rakennerahastot ovat olleet syrjäisillä alueilla sekä kaupunki- että maaseutualueiden kehittämisessä avainasemassa pääasiassa niin , että rahastojen kautta on parannettu tiestöä , vedenkäsittelyä ja näihin liittyviä liikenneverkkoja .
Tämä suunta jatkuu niiden rahoitusta koskevien suuntaviivojen mukaisesti , jotka EU : n johtajat hyväksyivät viimevuotisessa Berliinin huippukokouksessa ja joille parlamentti antoi tukensa viime toukokuun täysistunnossa .
EU : n avainohjelmat vuosille 1989-1993 ja vuosille 1994-1999 ovat epäilemättä auttaneet parantamaan Euroopan syrjäisten alueiden ja tavoite 1 -alueiden taloudellista kilpailukykyä .
Tähän mennessä saavutetun kehityksen lujittaminen ja sen tekeminen pysyväksi on juuri nyt kaikkein tärkeintä .
Tällä varmistettaisiin , että syrjäiset valtiot ja syrjäisimmät alueet , Euroopan köyhimmät alueet , pystyvät toimimaan menestyksekkäästi uudella eurovaluutta-alueella samoin kuin jatkuvasti laajenevilla sisämarkkinoilla , joilla vallitsee tavaroiden , henkilöiden , palvelujen ja pääoman vapaa liikkuvuus .
Lopuksi sanoisin , että meidän olisi pidettävä mielessä , että Euroopan sosiaalirahastolla on ollut varsin tärkeä rooli autettaessa yhteiskuntamme huonommin toimeentulevaa väestöä , vaikka avainasemassa olevia infrastruktuurihankkeita onkin tuettu Euroopan aluekehitysrahastosta ja koheesiorahastosta .
Sosiaalirahaston varoin on erityisesti kehitetty korkeinta opetusta antavia laitoksia , rahoitettu toisen asteen jälkeisiä opintoja koskevia ohjelmia ja laadittu laajoja suunnitelmia nuoriso- ja pitkäaikaistyöttömyyden torjumiseksi sekä vähän koulua käyneiden auttamiseksi ja aikuisten lukutaitoa koskevien korkeampien normien edistämiseksi . .- ( EL ) Arvoisa puhemies , olen aiemmin ollut usein eri mieltä esittelijän kanssa aluepoliittisista kysymyksistä , mutta tällä kertaa olen samaa mieltä hänen kanssaan .
En tiedä rohkaiseeko tämä häntä jatkamaan samaan suuntaan , mutta joka tapauksessa haluaisin esittää onnitteluni .
Toinen asia , jonka haluaisin sanoa , on se , että meistä olisi parempi - niin kuin puhuimme McCarthyn kanssa yleisen asetuksen esittelijöinä - , että suuntaviivat olisivat asetuksen liitteenä .
Valitettavasti näin ei tapahtunut , mikä ei ole Bernién syytä ; asiasta vastaa edellinen komissio .
Otan tämän esille toistaakseni parlamentin kannan .
Kolmas asia , jonka haluan ottaa esille on se , että olemme selvästikin suuntaviivoista yleisellä tasolla samaa mieltä , sikäli kuin ne eivät poikkea esittämistämme huomioista .
Ne ovat merkittävä apu jäsenvaltioille , ja haluan korostaa erityisesti sitä , että komissio painottaa kestävää kehitystä ja työllisyyden parantumista sekä erityisesti miesten ja naisten yhtäläisiä mahdollisuuksia myös liikenteen alalla .
Ainakin henkilökohtaisesti olen tästä täysin samaa mieltä .
Tämän jälkeen , koska olen saarelta kotoisin , haluaisin tuoda julki pettymykseni sen johdosta , että saarten kehittämistä on lyöty laimin .
Saariin ei panna painoa siten kuin pitäisi , eikä tämä tapahdu ensimmäistä kertaa : näin on ollut jo kauan ja niinä viitenä vuonna , kun olen ollut parlamentin jäsen , olen puhunut myös tästä asiasta toistuvasti .
Arvoisa komission jäsen , me jatkamme tästä asiasta puhumista , koska Amsterdamin sopimuksen 158 artiklan 1 kohdassa , jossa puhutaan integroidusta saaristopolitiikasta , edellytetään tätä .
Näin ollen komission pitää vihdoinkin tarkastella tätä kysymystä .
Arvoisa komission jäsen , seuraavaksi on lopultakin koittanut aika panna ohjelmat täytäntöön ; niinpä myös jäsenvaltioiden pitää kantaa vastuunsa ja hoitaa hyvin tehtävänsä .
Mitä tulee meihin täällä parlamentissa , haluaisin muistuttaa , että komission ja parlamentin välillä ovat toukokuusta lähtien olleet käytössä hyvät menettelysäännöt .
Olen täysin varma , että tätä sääntöä noudatetaan ja että parlamentti saa yksityiskohtaista tietoa ohjelmien täytäntöönpanon edistymisestä .
Arvoisa puhemies , arvoisa komission jäsen , hyvät kollegani , tämän puolentoista minuutin puheenvuoron aluksi haluaisin ensimmäiseksi onnitella kollegaamme Schroedteriä .
Luulen , että moni on jo tehnyt niin , mutta se johtuu siitä , että hän todella ansaitsee onnittelut , sillä hän on ollut erityisen avoin muiden esittämille ehdotuksille ja ottanut ne hyvin huomioon , ja käsittääkseni on hänen avoimuutensa ansiota , että mietintö on niin laadukas kuin voimme tänään huomata sen olevan .
Yhdyn hänen esittämäänsä pahoitteluun siitä , että parlamentti on näiden ohjelmien laatimisohjeiden osalta jotenkin hypännyt junaan sen ollessa jo liikkeellä , sillä valtioiden kanssa käytävä neuvottelumenettely on tähän päivään mennessä edennyt jo siihen vaiheeseen , ettei voida enää ajatella , että tällä mietinnöllä olisi välittömiä vaikutuksia , mistä olen pahoillani .
Tämän takia mietinnössä olisi mielestäni ennakoitava ja asetettava niitä päälinjauksia , jotka tehdään vuoden 2003 puoliväliin ajoittuvan tarkistamisen yhteydessä , tai ehkäpä mietinnöllä voitaisiin vaikuttaa vuonna 2003 alkavan ohjelmakauden toisen vaiheen muotoutumiseen .
Lyhyesti haluaisin siis sanoa , että olemme siirtymässä ohjelmakauden 20002006 hallinnointivaiheeseen , joka ei saisi olla pelkkä rutiinijakso siitä yksinkertaisesta ja hyvästä syystä , että meillä on edessämme kaksi suurta haastetta .
Ensimmäinen koskee kansallisen aluesuunnittelupolitiikan ja aluekehityspolitiikan yhdenmukaistamista .
Tuet eivät riitä kehityksen aikaansaamiseen , jos infrastruktuuri tai julkiset palvelut ovat puutteellisia .
Niinpä meidän onkin asetettava itsellemme eräs perusluonteinen kysymys : miten voimme päästä siihen , että unionin politiikka nivoutuu yhteen toissijaisuusperiaatteen mukaisten kansallisten aluesuunnittelupolitiikkojen kanssa .
Toinen haaste koskee laajentumista , jonka seuraukset ovat luonnollisesti huomattavia sekä talousarvion että maantieteellisten seikkojen näkökulmasta .
Tässäpä kaksi työsarkaa , joiden edistämiseksi kehotan komission jäsentä ryhtymään toimiin ja tekemään kanssamme yhteistyötä .
Lopuksi , ja näinä luonnonkatastrofien aikoina , haluaisin kuitenkin palauttaa mieliin kysymyksen rakennerahastojen käytöstä .
On tiedossa , että kunkin jäsenvaltion tehtävänä on jakaa edelleen osa kokonaismäärärahoista .
Ei saisi käydä niin , että Euroopan unioni katoaa kokonaan , kuten moni valtio tuntuu haluavan .
Tällä hetkellä yleinen mielipide ja lehdistö syyttävät meitä siitä , että olemme passiivisia asianomistajia , vaikka rahoitamme huomattavan osan kansallisista ponnisteluista .
Mielestäni meidän on pystyttävä sanomaan se ääneen ja kuuluvasti .
Mielestäni meidän olisi myös asetettava , tai siis meidän olisi vaadittava jäsenvaltioilta , että ne varmistavat , että unionin myöntämistä avuista tiedotetaan aina , kun niitä käytetään luonnonkatastrofien tai onnettomuuksien aiheuttamien vahinkojen korjaamiseen .
Arvoisa puhemies , rahataloudellisten ja valuuttakriteerien saama ensisijainen asema vahvistaa kaikenlaisia vääryyksiä .
Esimerkiksi Ranskan suunnitelman laatineiden asiantuntijoiden mielestä todennäköisin vaihtoehto on tällä hetkellä kunkin maan sisällä tapahtuva alueellisten erojen syveneminen .
Tällä hetkellä rakennerahastot ovat vaikuttaneet tähän prosessiin hillitsevästi .
Hankkeellamme sellaisesta Euroopasta , jossa keskeistä on sosiaalisten tarpeiden tyydyttäminen , pyrimme julkisilla toimilla lähentämään ihmisten elinoloja .
Tämän toteuttaminen edellyttäisi tietenkin rakennerahastojen kaltaisten uudelleenjaossa käytettyjen välineiden laajentamista .
Ehdotamme erityisesti yhtenäistä pääomaveroa , jolla voitaisiin kerätä rahoja käytettäväksi sosiaaliturvajärjestelmien yhdenmukaistamiseen ja työajan lyhentämiseen Euroopassa .
Nyt , kun komission pitäisi esitellä ohjelmiensa laatimisohjeet , se tapahtuu varsin vastahakoisesti ja innottomasti .
Tänään käsiteltävässä mietinnössä politiikka on palautettu oikealle paikalleen .
Mietintö on askel kohti työllisyyspolitiikkaa ja kestävää kehitystä .
Tämän vuoksi aiomme äänestää sen puolesta .
Arvoisa puhemies , minäkin haluaisin onnitella esittelijää hänen erinomaisesti tekemästään työstä .
Mielestäni unioni tarvitsee nimenomaan lähivuosina sopivia ja tarkkoja suuntaviivoja suunnittelua ja talouden elvyttämistä varten , koska edessämme ovat maailmanlaajuistumiseen ja itälaajentumiseen liittyvät haasteet .
Tässä mielessä koko unionin ja erityisesti kunkin jäsenvaltion on käytettävä mahdollisimman hyvin kaikki voimavaransa ja mahdollisuutensa hyväksi , ja niin ollen myös käytettävissä olevat rakennerahastojen varat .
Jotta näin tapahtuisi , tarvitaan sellaista Euroopan komissiota , joka laatii suuntaviivansa selkeämmiksi ja paneutuu täysin voimin toimiin , joilla valvotaan sitä , kuinka jäsenvaltiot käyttävät näitä voimavaroja , eikä sellaista komissiota , joka ainoastaan pyrkii tähän .
Esimerkiksi Italialla on ollut viime vuosina ongelmia rakennerahastojen tukien käytössä varsinkin liiallisen byrokratian , puutteellisen tiedottamisen ja paikallistason taloudellisten ja yhteiskunnallisten toimijoiden vähäisen osallistumisen vuoksi .
Haluaisin siis , että komissio kiinnittäisi huomiota kahteen seikkaan : ensiksikin neuvotteluista on otettava kaikki mahdollinen irti yhteensovittamismenetelmänä ja keinona , jolla kaikki paikalliset ja alueelliset toimijat saadaan mukaan päätöksentekoon nimenomaan häiriöiden ja epäoikeudenmukaisuuksien välttämiseksi ; toiseksi tarvitaan hallinnollisten prosessien todellista yksinkertaistamista ja niiden avoimuuden lisäämistä , sillä nämä prosessit ovat usein turhan pitkiä ja monimutkaisia , jopa siinä määrin , että tuen saanti saattaa niiden vuoksi estyä , mitä varsinkin unionin pienet ja keskisuuret yritykset valittavat .
Arvoisa puhemies , lopetan sanomalla , että on melko valitettavaa , että komission tiedonannossa on kiinnitetty niukasti huomiota alueellisiin sopimuksiin ja varsinkin niihin keinoihin , joilla voidaan torjua naisten ja nuorten työttömyyttä .
Arvoisa puhemies , kollegani Evansin tavoin minulla on suuri ilo saada puheenvuoro ja pitää parlamentille ensimmäinen puheeni tästä hyvin tärkeästä aiheesta , varsinkin koska edustan sellaista Yhdistyneen kuningaskunnan aluetta , nimittäin West Midlandsia , joka on tähän asti päässyt nauttimaan erityisesti tavoitteen 2 alueiden rahoituksesta .
Kuitenkin tänään parlamentin käsiteltävänä oleva mietintö on erinomainen esimerkki siitä , kuinka jos emme ole hyvin varovaisia voimme tuottaa varsin hienoilta kuulostavia ideoita , joista puuttuu sellaista sisällökkyyttä , joka tekisi niistä merkityksellisiä ohjelmista suoraan hyötyvien kansalaisten kannalta .
Itse mietinnön tarkoitus on hyvä , mutta siitä puuttuvat pyrkimysten selkeys ja tukeva perusta toimivuuden kannalta , kuten usein tapahtuu tällaisia asioita käsiteltäessä .
Tämän vuoksi minä ja ryhmäni ehdotamme kolmea tärkeää tarkistusta ja lisäystä tekstiin .
Emme halua ottaa mitään pois ehdotuksesta , vaan yritämme tehdä siitä tarkoituksenmukaisemman niiden kannalta , joiden ohjastukseksi se on laadittu .
Tässä kohdassa haluaisin selittää ajattelutapaamme .
Ensiksikin olemme huolissamme rakennerahastojen ja koheesiorahaston asianmukaisesta käytöstä .
Aikaisemmat kokemukset osoittavat , että meidän pitäisi tai oikeastaan meidän olisi pakko unionin veronmaksajien valitsemina edustajina vaatia rahoituksen asianmukaisuutta ja avoimuutta silloin , kun näitä tukirahoja myönnetään , sekä tilintarkastajien tutkimusten yhteydessä .
Näin ollen tarkistuksemme ja lisäyksemme liittyvät siihen , kuinka pääsemme tuen myöntämisprosessissa " vastinetta rahoille " -indikaattoreihin .
Seuraavaksi toteaisin , että me kaikki näemme liian usein , kuinka suuria rahasummia käytetään hankkeisiin , joiden tavoitteet ovat ohjelmakauden alussa välttämättä epäselviä .
Mutta aivan liian usein käy niin , että kauden keskivaiheessa tai lopussa ei olekaan mitään tehokasta tapaa lopettaa hanketta , jos se ei ole osoittautunut onnistuneeksi .
Lisäyksissämme vaadimme siis sellaisten käytännöllisten ja toteutuskelpoisten lopetusstrategioiden sisällyttämistä , joiden avulla meille ei ainoastaan taata riittävää suojaa usein veronmaksajien maksettaviksi päätyviä jatkuvia kuluja vastaan , vaan voimme myös välttää usein esiintyvän syndrooman , jolla tarkoitan sitä , että sen jälkeen kun on pantu rahaa hukkaan , sitä haaskataan vielä lisää .
Lopuksi vaadimme muutosta hankkeiden saldoon ja siihen menetelmään , jolla varoja myönnetään .
Yksityisen sektorin olisi oltava hankkeissa enemmän mukana , millä saavutettaisiin se , että rahoitusyhtälön näköalana olisi taloudellinen realismi .
Myös rahoitettuja hanketyyppejä olisi muutettava hankalasti valvottavista pienistä tuloperusteisista hankkeista suurten hankkeiden suuntaan , sillä niiden tapauksessa hyödyt ovat useimmiten kaikkien nähtävillä .
Näin ollen paljon rummutettu tarve avoimuuteen näiden rahojen käytössä sekä houkutus käyttää pitkällä aikavälillä paikallista veropohjaa tarpeettomasti hankkeiden rahoittamiseen niiden toiminta-alueilla saataisiin vähenemään , ja Euroopan parlamentti voisi osoittaa , kuinka vakavasti se suhtautuu tämän uudistuksen tarpeellisuuteen .
Jos parlamentti antaa tänään tukensa näille mietintöön ehdotetuille muutoksille , uskon että niiden myötä pääsemme seuraavaan vaiheeseen niiden historiallisten tavoitteiden saavuttamisessa , jotka näillä varoilla oli tarkoituksena saada aikaan , nimittäin niiden Euroopan unionin köyhien alueiden auttamiseen rahoituksen kannalta kestävällä tavalla , joiden elintaso on nostettava riittävälle tasolle , eikä suinkaan almuilla vaan kunnon toimilla .
Pyydän , että parlamentti kannattaa näitä muutoksia .
Arvoisa puhemies , arvoisa komission jäsen , hyvät kollegat , minäkin haluaisin onnitella esittelijää merkittävästä ja huolellisesti laaditusta mietinnöstä .
Ei ole epäilystäkään , etteivätkö Euroopan unionin rakennepolitiikat ja koheesiopolitiikka olisi perustyökaluja luotaessa edellytyksiä kasvulle ja alueiden taloudellisten ja sosiaalisten erojen kaventamiselle .
Nämä erot ovat tapahtuneesta edistyksestä huolimatta vielä suuria ja työttömyyden osalta sietämättömän suuria .
Jotta näiden politiikkojen tavoitteet saavutettaisiin mahdollisimman hyvin , on välttämätöntä , että ne sovitetaan yhteen ja organisoidaan hyvin laadittujen , voisi sanoa viisaiden , suuntaviivojen pohjalta .
Meidän ei pidä unohtaa , että silloin , kun nämä politiikat ovat tehokkaita , ne huomaa myös hyödyn saava Euroopan kansalainen , joka näkee heti elämänlaatunsa paranevan .
Meidän ei pidä myöskään unohtaa , että on pantava erityistä painoa Euroopan unionin syrjäisiin alueisiin ja saaristoalueisiin , koska niiden maantieteellinen asema haittaa merkittävästi niiden taloudellista ja sosiaalista kehitystä , ellei komissio sitten aio rakentaa siltoja tai merenalaisia tunneleita liittämään niitä Euroopan mantereeseen .
Lopuksi haluaisin korostaa , että kaiken kaikkiaan rakennepolitiikoissa tarvitaan suurempaa joustavuutta , jotta ne sopeutuisivat muuttuviin oloihin ja vastaisivat näin uusiin haasteisiin ja mahdollisuuksiin , joita tarjoaa uusi vuosituhat , jonka me kaikki toivomme olevan suotuisa .
Arvoisa puhemies , siitä ei ole epäilystäkään , etteikö Schroedterin mietintöön sisältyisi tärkeitä huomioita , ja onnittelen tästä esittelijää .
Mielestäni meidän pitäisi kuitenkin olla vieläkin enemmän huolissamme yhteisön aluepolitiikan suuntauksista ja tuloksista .
Lyhyesti sanottuna valtava massatyöttömyys ei tasaannu , vaan päinvastoin kärjistyy entisestään rakennepolitiikan puitteissa .
Harjoitettu aluepolitiikka aiheuttaa peruuttamattomia vahinkoja maatalous ja maatalousalueille , ja seuraukset maaseudun työllisyydelle ja viljelijöiden elinehdoille ovat dramaattisia varsinkin etelässä .
Alueelliset erot jäsenvaltioiden sisällä kasvavat dramaattisesti .
Kun tarkastellaan kuudennen kertomuksen aineistoa , nähdään , että viime vuosikymmenellä alueiden eroissa on ollut havaittavissa valtavia poikkeamia .
Huomiota on kiinnitetty hyvin vähän jos ollenkaan unionin saaristoalueiden valtaviin ongelmiin .
Näillä alueilla infrastruktuuriin , liikenteeseen , viestintään ja energiaan liittyvät puutteet johtavat jatkuvaan autioitumiseen .
Kaikesta tästä on vastuussa sekä unionin aluepolitiikka että yleensä talous- ja sosiaalipolitiikka .
Suuri osa unionin kansalaisista tuomitsee voimakkaasti tämän vaarallisena ja kansanvastaisena pitämänsä politiikan .
Uudet suuntaviivat ovat valitettavasti samansuuntaisia , eikä ole nähtävissä merkkejä siitä , että mikään voisi muuttua näiden suuntaviivojen täytäntöönpanon myötä .
Arvoisa puhemies , hyvät kollegat , sallittakoon minun lausua tässä lyhyesti muutama sana painottaakseni kahta näkökohtaa , joista nämä kaksi mietintöä muistuttavat ja joilla on keskeinen strateginen merkitys näkemyksellemme Euroopan unionista .
Ensimmäinen on se keskeinen ja olennainen merkitys , jonka yhä annamme taloudellisen ja sosiaalisen yhteenkuuluvuuden periaatteelle .
Ja ilmaisemme huolestuneisuutemme niistä tiedoista , jotka kertovat , että komission mielipiteissä tämä merkitys on vähenemässä .
Me olemme yhä sitä mieltä , että taloudellinen ja sosiaalinen yhteenkuuluvuus on unionin keskeisiä tavoitteita .
Toiseksi , olen samaa mieltä asioista kuin siinä puheenvuorossa , jonka eräs kollega on jo pitänyt saarista , ja haluaisin myös kiinnittää huomiota syrjäisimpiin alueisiin .
Haluaisimme tulevaisuudessa havaita enemmän rohkeutta syrjäisimpiä alueita- kuten kotimaani Azorien ja Madeiran saaria - koskevien aiheiden käsittelyssä .
Ja käytän hyväkseni tätä tilaisuutta kysyäkseni , voiko komissio selvittää meille , miksi syrjäisimpiä alueita koskeva komission mietintö , jota parlamentissa on odoteltu jo pitkään , on myöhässä ?
Arvoisa puhemies , kiitän aluksi mietinnön esittelijää myös hänen halukkuudestaan sisällyttää mietintöön esittämiämme aloitteita .
Arvoisa puhemies , hyvät parlamentin jäsenet , arvoisa komission jäsen , suuntaviivojen avulla jäsenvaltioille on tarkoitus tarjota ohjelmien suunnitteluvaiheessa ohjausta uudistusten tavoitteiden saavuttamiseksi .
Tätä koskevat komission ohjeet ovat oikeastaan luettelo mahdollisista toimista , eikä niissä anneta perusteellisempia ohjeita .
Niiden varsinainen tarkoitus on kuitenkin suunnan antaminen ja ensisijaisten tavoitteiden asettaminen .
Olen samaa mieltä esittelijän kanssa siitä , että komission asiakirja sisältää valitettavasti liian vähän hallinnon yksinkertaistamista koskevia suosituksia jäsenvaltioille .
Korostan lisäksi vaatimuksia esimerkiksi siitä , että jäsenvaltioiden kanssa käytävissä neuvotteluissa keskitytään luomaan työvoimavaltaisille pienille ja keskisuurille yrityksille myönteinen toimintaympäristö , jossa on olemassa vaihtoehtoisille rahoituslähteille selkeät tavoitteet , mukaan luettuina riskipääomat ja yksityiset rahoitussuunnitelmat , yrityksille suunnattuja tukipalveluita , mukaan luettuna uusi tietotekniikka , sekä investointeja innovatiivisille aloille .
Tuen erityisesti ryhmäni 10 kohtaan esittämää tarkistusehdotusta , jonka on määrä varmistaa yksityisen sektorin asianmukainen mukaan ottaminen hankkeiden suunnitteluun ja toteuttamiseen .
Olisin iloinen , esittelijä Schroedter , jos te sisällyttäisitte tämän tarkistusehdotuksen myönteisiin pohdintoihinne erityisesti toissijaisuusperiaatteen näkökulmasta .
Arvoisa puhemies , arvoisa komission jäsen , työllisyys- ja sosiaalivaliokunnassa olimme yksimielisesti sen kannalla , että rakennerahastojen ja koheesiorahaston tukitoimien tukeminen on strategisesti tärkeää ja ensisijaista , sillä niillä edistetään työttömien työllistymismahdollisuuksia ja miesten ja naisten välistä tasa-arvoa .
On valitettavaa , että Schroedterin erinomaisessa mietinnössä ei ole otettu huomioon tätä seikkaa , huolimatta siitä , että on paljon todisteita siitä ja saamme huomata sen myöhemmin Berendin mietinnön yhteydessä , että juuri nämä rahastot auttavat loistavalla tavalla kaikkein alikehittyneimpiä alueita kuromaan umpeen Euroopan kehittyneimpien alueiden etumatkaa .
Alikehittyneetkin alueet ovat kasvussa , joskin BKT : lla mitattuna .
Niiden kilpailukyky paranee , mutta vaurauden lisääntyminen ei kosketa kaikkia , sillä työllisyys ei parane ja eri alueiden välisten työllistymismahdollisuuksien erot säilyvät .
Arvoisa komission jäsen , lukekaa te työllisyys- ja sosiaalivaliokunnan lausunto ja suokaa sille ensisijainen asema , sillä työllistyminen on kansalaisten suurin ongelma .
Ja tarkistamisen ja suoritusvarauksen myöntämisen yhteydessä pitäkää työllistämistarpeet strategisesti mielessä , sillä viime kädessä juuri siihen rakennerahastoissa ja koheesiorahastoissa pyritään .
Arvoisa puhemies , suuntaviivat pitää voida kohdistaa oikein ja niiden pitää tukea kriittisen seitsenvuotiskauden 2002-2006 ohjelmien tuloksellisuutta , jotta kestävä kehitys ja erityisesti naisten ja nuorten työllisyyden tukeminen muuttuisivat vihdoinkin teoiksi ja jotta turvattaisiin tasapaino talous- , sosiaali- ja ympäristöpolitiikkojen välillä .
Erityisen tärkeäksi nousevat kaupunkien kärjistyvien ongelmien hoitaminen , maaseudun työpaikkojen säilyttäminen , maatalousalueiden tukeminen ja tietenkin myös yhtäläisten kehitysmahdollisuuksien tarjoaminen Euroopan unionin saarille , joista puolet on tietenkin Kreikan saaria , kuten perustamissopimuksen 158 artiklassa edellytetään .
Koheesiopolitiikka tarvitsee lisää tukea , koska Eurooppa , jonka eri alueiden välillä on valtavia elintasoeroja , ei voi olla uskottava eikä kestävä . .
( FR ) Arvoisa puhemies , hyvät parlamentin jäsenet , haluaisin sanoa teille , että kuuntelin suurella mielenkiinnolla ja huolellisesti huomioita , toisinaan jopa arvostelevia sellaisia , tai ehdotuksia , joita moni teistä äsken esitti Schroedterin mietintöä koskeneissa puheenvuoroissanne .
Arvoisa esittelijä , hyvät naiset ja herrat , kaikki ymmärtävät syyt ja viivästykset palaan tähän kohta ja sen , mitä nämä viivästykset ja myöhästymiset ovat , sillä juuri nyt keskustelemme tästä mietinnöstä , josta olen komission puolesta sitä mieltä , että se tuli juuri sopivalla hetkellä , koska kyseessä ovat ohjelmien laatimisohjeet ohjelmakaudeksi 2000-2006 , sillä juuri nyt on aika päästä uuden aluesuunnittelun alkuun .
Hyvä esittelijä , olette muistuttanut oikeutetusti siitä , että painopisteiden määrittely kehitysasioissa kuuluu oikeastaan pääasiassa jäsenvaltioille ja alueille , mutta Euroopan unionin osallistuminen ohjelmien rahoittamiseen edellyttää , tai se on perusteena sille , että myös yhteisön painopisteet on otettava yhtä lailla huomioon siinä muodossa , jossa niistä täällä keskustellaan ja jossa ne täällä hyväksytään , jotta voimme edistää tätä taloudellisen ja sosiaalisen yhteenkuuluvuuden yhteisöllistä ulottuvuutta , josta monet teistä ovat painokkaasti puhuneet .
Hyvät naiset ja herrat , toivoisin myös voivani palata hetkeksi käsittelemään ohjelmien laatimisohjeiden tehtävää ja rakennetta , ennen kuin käyn käsiksi niihin tärkeimpiin huomioihin ja arvioihin , joita te , hyvä esittelijä olette esittänyt , tai jotkut teistä , hyvät naiset ja herrat , olette esittäneet .
Näiden ohjelmien laatimisohjeiden tehtävän ja rakenteen osalta puheenjohtaja Hatzidakis , esittelijä Schroedter ja jäsen McCarthy muistuttivat siitä , että niiden pyrkimyksenä on auttaa kansallisia ja alueellisia viranomaisia laatimaan sekä rakennerahastojen kutakin tavoitetta 1 , 2 ja 3 että niiden suhdetta koheesiorahastoon koskevat suunnittelustrategiat .
Kyseessä on komission painopisteiden esittely ohjelmien toteuttamisesta saatujen aiempien kokemusten pohjalta samoin kuin rakenteellisiin tukitoimiin liittyvien nykyisten yhteisön politiikkojen esittely .
Tavoitehan on , että näillä painopisteillä voitaisiin edesauttaa yhteisön tukitoimien parempaa ja samalla sekä optimaalista että tehokasta käyttöä , mitä monet teistä ovat toivoneet , muiden muassa jäsen Bradbourn , niin että sopivalla hetkellä käytetään hyväksi suoritusvarausta , jonka tarkoituksena on nimenomaan kannustaa unionin julkisten varojen optimaaliseen ja tehokkaaseen käyttöön .
Ja puhuessani optimaalisesta käytöstä tarkoitan sekä kansallista että alueellista tasoa .
Niinpä , jäsen Seppänen , puhun tässä yhtä lailla kun on kyse kansallisesta tasosta suhteesta koheesiorahastoon .
Todettakoon tämä näiden ohjelmien laatimisohjeiden tavoitteiden osalta .
Mitä tulee niiden sisältöön , te , hyvät parlamentin jäsenet , tiedättekin , että siihen liittyy kolme strategista painopistettä , jotka esittelijänne mainitsi hänen äskettäisestä esityksestään päätellen varsin selvästi ja samalla varsin intomielisesti .
Ensimmäinen painopiste koskee alueellisten talouksien kilpailukyvyn parantamista , jotta kaikilla sektoreilla ja varsinkin yksityisellä sektorilla , kuten jäsen Berend sanoi , voitaisiin luoda mahdollisimman paljon varteenotettavia , varmoja ja kestäviä työpaikkoja alueellisten talouksien eli kaikkien alueellisten talouksien kilpailukyvyn , ja olkaa tarkkana jäsen Evans , varsinkin Walesin kilpailukyvyn osalta , mutta ei tietenkään ainoastaan sen osalta .
Ja lisään vielä , sillä monet teistä äskettäin vielä korostivat sitä , mikä heidän mielestään oli jätetty sanomatta , eli lisään tähän vielä syrjäisyytensä vuoksi huonommassa asemassa olevien unionin alueiden alueelliset taloudet , oli kyse sitten syrjäisistä alueista , saaristoalueista tai tietenkin myös syrjäisimmistä alueista , jotka ovat kaikkein kauimpana .
Ehkä voisin tässä asiassa vastata minulle kysymyksen esittäneelle jäsen Ribeiro e Castrolle , että komissio on tosiaan pyytänyt muutaman viikon lisäaikaa odotetun kertomuksen julkistamiseksi , mistä olen myös kirjoittanut kullekin näitä syrjäisimpiä alueita edustavalle puheenjohtajalle .
Saimme syrjäisimpiä alueita koskevat eri hallitusten jättämät muistiot vasta melko myöhäisessä vaiheessa , ja tämähän ei ole tietenkään mikään puolustelu vaan ainoastaan selitys .
Näin ollen meidän on otettava nämä muistiot huomioon ja tehtävä erittäin huolellista työtä .
Osallistuin itse 23. marraskuuta pidettyyn syrjäisimpien alueiden tapaamiseen , ja olemme kollegiossa arvioineet , että tarvitsemme pari viikkoa lisää aikaa , jotta saamme valmiiksi sellaisen kertomuksen , joka on näiden äärimmäisen vakavien ja pahojen ongelmien sekä syrjäisimpien alueiden odotusten tasalla , ja kiitän teitä siitä , että ymmärrätte tilanteen .
Tässä on kaikki ensimmäisen painopisteen eli alueellisten talouksien kilpailukyvyn osalta .
Toinen asia , jota moni teistä korosti , erityisesti jäsen Puerta , mutta myös moni muu enkä laita näitä huomioita muuten keskenään mihinkään tärkeysjärjestykseen , koskee sosiaalisen yhteenkuuluvuuden ja työllisyyden lujittamista varsinkin niin , että inhimillisille voimavaroille annetaan painoarvoa aikaisempaa enemmän .
Arvoisat parlamentin jäsenet , Euroopan unionissa voimme huomata , että maiden väliset erot ovat vähentyneet , mikä kertoo toisaalta koheesiorahaston tehokkuudesta ja hyödyllisyydestä , mutta samalla voimme myös huomata , että Euroopassa työttömyyden osalta te , hyvä esittelijä , toitte sen esiin 1520 rikkaimman ja 1520 köyhimmän tai kaikkein vähäosaisimman alueen väliset erot kasvavat .
Tällaista tilannetta ei voida perustella mitenkään eikä sitä voida hyväksyä .
Omasta puolestani jos otetaan huomioon oma käsitykseni Euroopan rakentamisesta ja varsinkin aluekehityspolitiikasta en voi hyväksyä tällaista tilannetta , ja tarkoitukseni onkin , että niin hyvin kuin pystyn ja teidän tuellanne , pyrin siihen , että kaikki ne määrärahat , jotka ovat minun vastuullani , saadaan hyödyttämään paremman sosiaalisen , inhimillisen ja alueellisen yhteenkuuluvuuden asiaa , jotta ei syntyisi kahta Eurooppaa , jotka kulkevat eri tahtia , tai hienojen kaupunginosien ja toisaalta köyhien lähiöiden Eurooppaa , mistä teitä eräänä päivänä muistutinkin .
Kolmas tavoite koskee kaupunkien ja maaseudun kehittämistä tasapainoisen aluepolitiikan puitteissa .
Lisäksi ohjelmien laatimisohjeissa otetaan huomioon kaksi laaja-alaista periaatetta , joista ensimmäinen on maaseudun kehittäminen , ja hyvä esittelijä , katsonkin , että kysymys kestävästä liikenteestä , joka on kiinnostanut minua itseäni melko kauan olenhan ollut joskus oman maani ympäristöministeri , on osa maaseudun kehittämistä .
Toinen periaate koskee yhtäläisiä mahdollisuuksia varsinkin naisten ja miesten välillä , sekä unionin työllisyysstrategiaa ja talous- ja rahaliiton puitteita .
Vastauksena useiden teistä osoittamaan huolestumiseen , ja varsinkin teidän , hyvä esittelijä , ilmaisemaan huoleen , muistutettakoon lopuksi näiden ohjelmien laatimisohjeiden kohdalla joko kehitystä tai uudelleenjärjestelyä koskevien yhdennettyjen strategioiden tärkeydestä ja niiden määrittelystä .
Tällaiset strategiat luovat näiden painopisteiden kannalta kaikkein parhaat edellytykset synergialle , käynnistettäville toimille ja hajautetun kumppanuuden aloittamiselle .
Olette huolissanne siitä , mikä saattaa vaikuttaa tämän kumppanuuden käsitteen poisjättämiseltä , mutta kuitenkin siihen viitataan selvästi ohjelmien laatimisohjeiden sivulla 5 , ja haluan vielä muistuttaa sillä te johdatitte minut siihen , että minulle tämä kumppanuus on apuväline , ja olen ollut omassa maassani tarpeeksi kauan erään alueen puuhamies sanoakseni sen vilpittömin mielin .
Kyseessä ovat siis julkisen sektorin paikallisten voimien kerrannaisvaikutukset : näitä voimiahan ovat valitut edustajat , sosiaaliala ja opetusala , yhdistykset tai miksei myös yksityinen sektori .
Tällaista on hajautettu kumppanuus , ja tietenkin , kun on kyse tästä aiheesta , palautan mieliinne alueelliset sopimukset , ja samalla vastaan jäsen Angelillille , että nämä alueelliset sopimukset ovat yksi tämän hajautetun kumppanuuden tarjoamista apuvälineistä .
Nämä ovat ne syyt , joiden vuoksi ohjelmien laatimisohjeet on esitelty painopisteiden teemojen mukaisesti , sillä ne on otettava kunkin tavoitteen kohdalla huomioon eri tavoin jokaisen jäsenvaltion ja alueen erityistilanteen mukaisesti .
Haluaisin nyt , hyvät naiset ja herrat , vastata nopeasti joihinkin teidän tekemiinne huomautuksiin , jotka koskevat ensiksikin menettelyä .
On totta , että parlamenttia kuullaan myöhässä .
Voinen kuitenkin muistuttaa teitä siitä , että edeltäjäni Monica Wulf-Mathies jätti ohjelmien laatimisohjeet parlamentin käsiteltäväksi välittömästi sen jälkeen , kun uusi menettely , jonka tarkoituksena oli helpottaa tekstiä koskevien huomautusten esittämistä , oli saatu läpi ja kun komissio oli sen jälkeen hyväksynyt helmikuussa 1999 ohjelmien laatimisohjeet hankkeen muodossa .
Mutta koska Euroopan parlamentin vaalit olivat lähellä , parlamentti pystyi ottamaan nämä laatimisohjeet käsittelyynsä vasta sen jälkeen , kun teksti oli heinäkuussa 1999 lopullisesti hyväksytty .
Koska olen saapunut tänne teidän keskuuteenne , hyvät naiset ja herrat , haluan vakuuttaa teille , että teidän huomautuksenne otetaan varmasti huomioon ohjelmia koskevissa neuvotteluissa , jotka ovat useimpien jäsenvaltioiden kohdalla vasta alullaan , mistä puheenjohtaja Hatzidakis esittikin minulle kysymyksen .
Lisäksi voin vakuuttaa teille , että komission hyväksyessä ohjelmien laatimisohjeet asetuksen määräämää keskivaiheen tarkistusta silmällä pitäen myös parlamentin näkökanta otetaan huomioon sellaisena kuin se on tässä mietinnössä esitetty .
Nyt toteaisin ohjelmien laatimisohjeiden tehtävän osalta , että te , hyvä esittelijä , olette painottanut , että ne päälinjaukset jotka koskevat tiettyjä , usein varsin tarkkojakin yhteisön tavoitteita on laadittava nimenomaan näissä puitteissa .
En mainitse kaikkia tavoitteita : sektorien välisten politiikkojen toteuttaminen , julkisten varojen käytön tehostaminen , eri kumppaneiden auttaminen alueellisen tai kansallisen kokonaissuunnittelun rakentamisessa jne .
Komissio panee nämä tarkasti merkille , mutta monet näistä ohjeista tai näistä kysymyksistä sopivat ennen kaikkea toisenlaisiin asiakirjoihin , kuten Vademecum-oppaisiin tai menetelmiä koskeviin työasiakirjoihin .
Haluaisin lopuksi keskittyä joihinkin kysymyksiin , joita te , hyvä esittelijä , olette toistanut .
Tarkoitan esimerkiksi sitä käsitystä , että laatimisohjeet eivät ole niissä annettujen suositusten osalta riittävän tarkasti kohdennettuja .
Tätä teidän mietinnössänne esittämäänne väitettä on tarkasteltava viime kevään neuvottelujen näkökulmasta .
Komissio on pitänyt kiinni rakennerahastoja koskevan yleisen asetuksen 10 artiklan nimenomaisesta tekstistä , jossa määrätään , että näiden laatimisohjeiden tarkoituksena on antaa jäsenvaltioille ohjeellisia ja laajoja suuntaviivoja , jotka perustuvat asianmukaisiin ja yhteisesti sovittuihin yhteisön politiikkoihin .
Olen jopa lainannut varsinaista tekstiä lainausmerkeissä .
Lisäksi sanottakoon , että laatimisohjeet eivät voi korvata suunnittelua eivätkä ennakkoarviointia , joiden on oltava näiden ohjelmien painopisteiden ja tehokkuuden tarkentamiseen käytettyjä apuvälineitä .
Sen jälkeen te , hyvä esittelijä , otitte esiin sen osan laatimisohjeista , joka koskee kaupunkien ja maaseudun kehittämistä , ja painotitte sitä , että kaupunkien kehittämistä ei ole otettu riittävässä määrin huomioon .
Minusta asia on päinvastoin .
Haluan vakuuttaa teille , että komission suurin mielenkiinto kohdistuu nyt ja jatkossakin tähän yhteenkuuluvuuspolitiikan kaupunkiulottuvuuteen .
Minulla oli sitä paitsi äskettäin tilaisuus sanoa se kaikille kaupunkipolitiikasta vastaaville ministereille Tampereella pidetyssä kokouksessa .
Monet teistä ovat puhuneet maaseudun kehittämisestä , varsinkin jäsen Redendo Jiménez , ja sen osalta laatimisohjeet vastaavat hyvin esittelijänne esille ottamaa kaksitahoista tavoitetta , johon kuuluu vahva maataloussektori - joka liittyy maaseutualueiden lisääntyneeseen kilpailukykyyn - mutta myös ympäristön ja maaseutuperinnön turvaaminen Euroopassa .
On kuitenkin painotettava sitä , että ne laatimisohjeet , joista puhumme , koskevat ainoastaan rakennerahastoja , joiden tavoitteiden 1 ja 2 kohdalla on tietenkin tärkeintä maaseutuympäristön monipuolisuus .
Nyt kun on kyse tästä maaseutuympäristön tasapainosta , emme saa myöskään unohtaa uutta maaseudun kehittämispolitiikkaa , jonka rahoittamiseen EMOTR : n tukiosasto osallistuu ja jonka tehtävänä on edistää unionin maatalouden uudistamista ja tukea maatalouden monifunktionaalisuutta .
Haluaisin tässä vaiheessa vain todeta , että toivon sen ottamista mukaan tavoitteen 2 maaseutualueiden suunnitteluun , samalla tavoin kuin EMOTR : n ohjausosasto osallistuu tavoitteen 1 alueiden osalta .
Olen joka tapauksessa tässä asiassa ymmärtänyt teidän maatalouden ja maaseudun kehittämisen valiokunnassa osoittamanne valppauden .
Ennen kuin lopetan , haluaisin sanoa jäsen Savarylle , että huomenna pidämme erityisen keskustelun , jonka aiheena ovat varsinkin Ranskaa , Itävaltaa ja Saksaa viime viikkoina koetelleiden myrskyjen seuraukset , ja samalla puhumme jälleen kollegani De Palacion kanssa siitä , mitä opittavaa on niistä katastrofin aiheuttamista öljysaastelautoista , jotka myös ovat koetelleet Ranskan rannikkoa .
Jos se teille sopii , hyvä parlamentin jäsen , esitän teille vain omat ajatukseni , joissa suurimmaksi osaksi yhdyn teidän suosituksiinne siitä , mitä voimme tehdä näiden öljysaastelauttojen torjumiseksi tavoitteen 2 avulla .
Muistutan teitä siitä , että huomenna komissio hyväksyy tavoitteen 2 alueita koskevat kartat Ranskan , Ruotsin , Itävallan ja Luxemburgin osalta .
Meillä on siten keino ryhtyä toimeen suurimmassa osassa myrskyjen koettelemia alueita .
Muuten juuri tästä syystä lähden itse ylihuomenna vierailulle kahteen Ranskan departementtiin , joissa nämä myrskyt aiheuttivat suurta vahinkoa .
Lopuksi haluaisin kiittää teitä , hyvä esittelijä , teidän itsenne ja teidän valiokuntanne tekemästä laadukkaasta työstä ja kiitän teitä , arvoisa puhemies , osoittamastanne ymmärtämyksestä ja haluaisin sanoa teille , että niistä muutamista laatimisohjeiden tehtävää koskevista näkemyseroista huolimatta olemme puhuneet niistä , ja olen yrittänyt selventää omaa näkökantaani olen hyvin iloinen siitä tuesta , jota parlamentti on antanut komissiolle valmistellessamme näitä laatimisohjeita , jotka toimitetaan jäsenvaltioiden avuksi niiden laatiessa omia suunnitelmiaan .
Tämä voi ainoastaan vahvistaa sitä käsitystä , joka perustuu eräisiin hyviin käytäntöihin , jotka on opittu ohjelmakauden 19941999 kokemuksista .
Minusta tuntuu , hyvä jäsen Hatzidakis , että tällaisen toimielintemme välisen hyvän yhteistyön perusteella voimme ohjelmakauden 2000-2006 alkaessa ennustaa , että hyvä ja vakiintunut käytännön yhteistyö jatkuu sen myötä , että kunnioitamme kumpaakin toimielintämme yhdistäviä menettelysääntöjä , joita itse pidän erittäin suuressa arvossa .
Keskustelu on päättynyt .
Äänestys toimitetaan huomenna klo 12.00 .
 
Euroopan unionin alueiden sosiaalinen ja taloudellinen tilanne ja kehitys Esityslistalla on seuraavana Berendin laatima aluepolitiikka- , liikenne- ja matkailuvaliokunnan mietintö ( A5-0107 / 1999 ) komission esittämästä kuudennesta kausikertomuksesta Euroopan unionin alueiden sosiaalisesta ja taloudellisesta tilanteesta ja kehityksestä ( SEC ( 99 ) 0066 - C5-0120 / 99 - 1999 / 2123 ( COS ) ) .
Arvoisa puhemies , arvoisa komission jäsen Barnier , hyvät parlamentin jäsenet , hyvät kollegat , kuudes kausikertomus sisältää kattavan ja yksityiskohtaisen kuvauksen unionin alueiden taloudellisesta ja sosiaalisesta tilanteesta ja kehityssuuntauksista sekä muodostaa uskoakseni vakaan perustan unionin rakennepolitiikan painopistealueiden suunnittelulle .
Mietintö osoittaa , että - mitattuna bruttokansantuotteella henkeä kohden - köyhimmät alueet ovat saavuttaneet muiden etumatkaa ja että tämä kehitys myös jatkuu edelleen .
Tämä on suurimmaksi osaksi rakennerahastojen ansiota , vaikka köyhimpien ja rikkaimpien alueiden välinen ero onkin edelleen huomattava .
Eurooppalaisten rakennerahastojen käyttäminen on jo johtanut elinolojen lähentymiseen .
Keskimääräisen bruttokansantuotteen välinen ero on pienentynyt kymmenessä vuodessa kymmenellä prosenttiyksiköllä .
Tämä koskee erityisesti - tietysti myönteisessä mielessä - neljää koheesiovaltiota ja myös viittä uutta Saksan osavaltiota .
Valitettavasti tämä kehitys tapahtui koko Euroopassa pääasiassa tuottavuuden kasvun ja vain vähäisessä määrin työllisyyden kasvun seurauksena .
Vaadimme siksi komissiota ja jäsenvaltioita ottamaan jatkossa asianmukaisesti huomioon myös toimien työllisyysvaikutuksen .
Suuri osa tulonsiirroista käytettiin ja käytetään rationalisointi- ja nykyaikaistamisinvestointeihin tavoitteena työn tuottavuuden parantaminen .
Se on kuitenkin vastaavasti hillinnyt rakennepolitiikan työllisyysvaikutuksia .
Tämä ei ole arvostelua vaan lähinnä pelkkä toteamus .
Mietintö todistaa kuitenkin , että alueelliset erot työmarkkinoilla ovat jopa syventyneet entisestään .
Työttömyys on 25 heikoimmalla alueella nyt 24 prosenttia .
Kymmenen vuotta sitten se oli vielä neljä prosenttia alhaisempi eli 20 prosenttia .
25 parhaalla alueella , myös sen mainitakseni , keskimääräinen työttömyysaste on nykyään 3,6 prosenttia , kun se kymmenen vuotta sitten oli 2,5 prosenttia , eli työttömyys on kasvanut vain 1,1 prosenttia .
Mietinnöstä käy ilmi , että puolet työttömyydestä on rakenteellista työttömyyttä .
Siksi rakennepolitiikassa on , ja se on yksi tämän mietinnön johtopäätös , keskityttävä elinkeinotalouden kilpailukyvyn ja talouteen kytkeytyvän infrastruktuurin edistämiseen .
Tältä osin esitysjärjestys on samalla myös arvojärjestys .
Tässä yhteydessä - se on sanottava myös heti tähän perään - on mainittava aivan erityisesti myös työvoima- ja jatkokoulutustoimet .
Sen lisäksi on kiinnitettävä entistä enemmän huomiota pienten ja keskisuurten yritysten potentiaalin tehostamiseen , ja pk-yritysten palveluja on kehitettävä edelleen .
Toinen mietinnössä esitetty johtopäätös on , että tukitoimet on varojen tehokkaan käytön varmistamiseksi sovitettava yhteen pk-yritysten perustamisen ja yritystoiminnan aloittamisen laaja-alaisen edistämisen kanssa .
Se on mielestäni hyvin tärkeä asia .
Tämän mietinnön tuloksena kiinnitämme komission huomiota siihen , että jäsenvaltioiden ja hakijavaltioiden alueiden välisen yhteistyön oikeusperustoja on parannettava , ja huomautamme , että talousarvion vakauttaminen on menestyksekkään talous- ja rahaliiton sekä Itä-Eurooppaan tapahtuvan unionin laajentumisen välttämätön edellytys .
Vaadimme niitä jäsenvaltioita , jotka eivät ole vielä antaneet riittävää luetteloa tukialueista , tekemään sen välittömästi ja odotamme komissiolta tietysti myös , että se arvioi pikaisesti uudella ohjelmakaudella ( 2000-2006 ) tuettavia alueita koskevat toimintaohjelmat kuudennen kausikertomuksen tulosten perusteella ja tekee kaikkensa , jotta tämä tukikausi voi alkaa viivästyksittä myös paikan päällä .
Arvoisa puhemies , arvoisa komission jäsen , hyvät kollegani , tämä kuudes kausikertomus Euroopan unionin alueiden sosiaalisesta ja taloudellisesta tilanteesta ja kehityksestä merkitsee eräänlaista käännekohtaa alueellisten tietojen analysoinnissa ja valaisee sitä kehitystä , jota on saatu aikaan tällä alalla viidennen kausikertomuksen ilmestymisen jälkeen .
Käsittääkseni kuitenkin se , että puhutaan Euroopan alueiden keskimääräisessä kehityksessä saavutetusta todellisesta lähentymisestä , antaa hieman väärän kuvan todellisesta tilanteesta , ja valitettavasti lehdistössä ja tietyissä puheissa otetaan usein esiin nimenomaan tällainen sanoma .
Komission kertomus asettaa tämän väitteen pitkälti oikeisiin kehyksiin , koska siinä nimenomaan käydään läpi joidenkin minulle erityisen tärkeiden unionin alueiden sosiaalinen ja taloudellinen tilanne : haluan puhua Ranskan merentakaisista departementeista ja yleensä syrjäisimmistä alueista .
Tässä mielessä olen iloinen siitä , että aluepolitiikkavaliokunta on hyväksynyt yhden tarkistuksistani ja kehottanut komissiota varaamaan seuraavassa yhteenkuuluvuutta koskevassa kertomuksessaan yhden luvun erityisesti syrjäisimpien alueiden asialle ja vielä erityisemmin siihen , että analysoitaisiin niitä vaikutuksia , joita lähiaikoina hyväksyttävillä toimilla on , kun aletaan soveltaa Amsterdamin sopimuksen uuden 299 artiklan 2 kohtaa .
Lopuksi sanoisin , että mielestäni kuudennessa kausikertomuksessa esitetään mielenkiintoisia seikkoja Euroopan alueita koskevan kestävän ja tasapainoisen todellisen kehityshankkeen näkökulmasta , nimenomaan siksi , että siinä esitetään synteesi Euroopan keskuksen ja syrjäisten alueiden välisen suhteen tärkeydestä .
Vaikka komissio vielä epäröikin ilmiselvästi julkituoda asiaa , kausikertomus kuitenkin osoittaa meille , miten kiireellistä on suosia yhteisön alueella monikeskistä kehitystä unionin rakenteellisten politiikkojen avulla sekä yhteisön aluekehityssuunnitelmassa aloitetun menettelyn puitteissa .
Arvoisa puhemies , Euroopan parlamentin sosiaalidemokraattien ryhmä yhtyy esittelijä Berendin äsken esittelemän mietinnön sisältöön ja onnittelee mietinnön tekijää hänen loppupäätelmiensä laadukkuudesta sekä joustavuudesta , joka teki eri ryhmistä peräisin olevien tarkistusten sisällyttämisen valiokunnassa mahdolliseksi .
Nykytilanteessa on myös muistettava , että Euroopan unionin kokonaiskilpailukyky on 81 prosenttia Amerikan yhdysvaltojen kilpailukyvystä ja että tämä luku paranee ainoastaan , jos meidän taloudellisten yksiköittemme , eli alueiden , kilpailukyky paranee , ja lisäksi tilanne on vielä sellainen , että tekninen kehitys , talouden ja meidän ongelmiemme maailmanlaajuistuminen , unionin laajentuminen ja yhteinen raha edellyttävät alueilta , mutta myös yrityksiltä ja yksilöiltä , vielä suurempia kilpailukyvyn eteen tehtäviä ponnisteluja .
Euroopan komission kuudennessa kausikertomuksessa esitetään varsin päteviä loppupäätelmiä .
Otan niistä kaksi esiin esittelijä muistuttikin jo niistä , joista yksi on myönteinen ja toinen kielteinen .
Ensimmäinen koskee sitä , että alueellisessa ja sosiaalisessa yhteenkuuluvuudessa on saavutettu merkittävää edistymistä koko unionin alueella ja että yhteisön rahastot ovat olleet tärkeä , vaikkakaan ei ratkaiseva tekijä tasoitettaessa alueiden välistä epätasa-arvoa .
Kielteinen seikka koskee sitä , että nämä suuret ponnistelut lähensivät tehokkaammin BKT : tä kuvaavia lukuja tai unionin alueiden tuottavuuslukuja kuin tasoittivat työllisyyseroja .
Näin ollen on olennaisen tärkeää kytkeä rakenteellinen rahoittaminen ja työpaikkojen luominen toisiinsa .
Arvoisa komission jäsen , tämä on seuraavan kauden tärkein ohjenuora .
Arvoisa puhemies , niinpä pyydän arvoisilta kollegoiltani , että he hyväksyisivät tämän mietinnön , ja pyydän muiden kollegojen tavoin komissiolta sitä , että komissio pitäisi ohjelmakautta 20002006 ajatellen tiukasti mielessä kuudennessa kausikertomuksessaan antamansa loppupäätelmät .
Arvoisa puhemies , arvoisa komission jäsen , arvoisat kollegat , aluksi haluan kiittää esittelijää hyvästä työstä ja myös muutosehdotusten asiallisesta huomioonottamisesta valiokuntakäsittelyn aikana .
Kuudes kausikertomus antaa pohjaa unionin aluepolitiikan tavoitteiden toteutumisen arvioinnille .
Kertomus osoittaa , että kasvu on kaikista ponnisteluista huolimatta epätasaista .
Erittäin nopea kasvu jatkuu Euroopan keskiosissa .
Voimakkaimmat keskukset kasvavat myös jatkuvasti yleiseurooppalaista keskiarvoa nopeammin , kun taas monet eteläeurooppalaiset ja pohjoiset alueet kehittyvät huomattavasti hitaammin .
Nyt tarvitaan syvällistä analyysiä siitä , miksi aluepolitiikka ei tuo kaikilla alueilla toivottua tulosta .
Onko syynä byrokratia vai eikö alueiden välisiä eroja , pitkiä etäisyyksiä , liian kylmää tai liian kuumaa ilmanalaa , harvaa asutusta ja karuja olosuhteita ole otettu riittävästi huomioon ?
Miten unioni voi vastata globaalin kehityksen tuomiin haasteisiin niin , että heikommin kehittyneet alueet pysyvät kehityksessä mukana ?
Tärkeää on myös selvittää unionin laajentumisen vaikutuksia rakennerahastoihin ja unionin syrjäisempien alueiden kehitykseen .
Jäsenvaltioiden on myös muistettava vastuunsa .
Jotkut jäsenvaltiot ovat rikkoneet lisäysperiaatetta ja vähentäneet kansallisia aluerahoja , kun unionin kautta tuleva alueellinen tuki on lisääntynyt .
Tämä on syönyt aluepolitiikan tuloksia .
Jatkossa on mietittävä myös indikaattorien kehittämistä , jotta toimenpiteet osataan suunnata oikeaan aikaan oikeaan paikkaan .
Esimerkiksi hallitsematonta muuttoliikettä ei ole otettu riittävästi huomioon .
Tässäkin yhteydessä on syytä korostaa pienten ja keskisuurten yritysten ratkaisevaa merkitystä työllistäjänä ja alueellisen kehityksen moottorina .
Aivan erityisen tärkeää on uusimman tekniikan ja taitotiedon siirtäminen hitaammin kehittyvien alueiden yritysten käyttöön .
Meidän ryhmämme tukee tämän mietinnön hyväksymistä .
Arvoisa puhemies , arvoisa komission jäsen , hyvät kollegat , Euroopan yhteisön aluepolitiikka ei ole toistaiseksi onnistunut kuromaan merkittävästi umpeen asukkaiden bruttokansantulojen välisiä eroja .
Tilanne on vakava siinä mielessä , että nykyään jopa Euroopan unionissa työttömyyden ja köyhyyden välillä vallitsee selvä suhde .
Tämä käy ilmi siitä huolestuttavasta seikasta , että työttömyys on noussut keskimäärin 23,7 prosenttiin tämän ongelman pahimmin koettelemilla alueilla , jotka ovat samoja kuin köyhät alueet , kun taas niillä 25 alueella , joilla työttömyys on vähäisintä ja jotka ovat niitä rikkaita alueita , työttömyysaste on vain neljä prosenttia .
Tämän tilanteen vuoksi mietinnön , jonka parlamentti hyväksyy , täytyy ilmentää selvästi tarvetta ryhtyä yksiselitteisiin toimiin suhteellisen köyhyyden ja työttömyyden voittamiseksi .
Toimiin , jotka ovat sellaisia kuin usein huonosti käytettyjen rakennerahastojen oikeanlainen käyttö näihin tarkoituksiin yhdessä keskitettyjen valtionpolitiikkojen kanssa , tai sellaisia toimia kuin viestinnän ja teleliikenteen nykyaikaistaminen erityisesti liittämällä vähiten kehittyneet alueet Euroopan laajuiseen rautatieverkostoon vuotta 2007 silmällä pitäen , tai näiden maiden maatalous- ja kalastuskapasiteetin arvostaminen ja kehittäminen , mitä usein huonontavat Euroopan unionin itsensä harjoittamat tunteettomat politiikat , sekä sellaiseen toimeen kuin aktiivisten politiikkojen edistäminen työpaikkojen luomiseksi mieluimmin naisille ja nuorille .
Vain tämänkaltaisten toimien päättäväisellä täytäntöönpanolla voidaan voittaa yhteiskunnallinen ja alueellinen epätasa-arvoisuus , joka ei ole väistämättömien epäkohtien vaan syrjäytymisen ja kielteisesti vaikuttaneiden talouspolitiikkojen historiallinen seuraus .
Arvoisa puhemies , arvoisa komission jäsen , käsiteltävänä oleva kollega Berendin mietintö noudattaa tarkasti Euroopan komission päättämää strategiaa , jossa kilpailukyvyn parantaminen nostetaan ehdottomasti etusijalle .
Rakennerahastojen muut tavoitteet , kuten työllisyyden parantaminen , tasa-arvon toteutumisen tehostaminen sekä työllisyyden ja kehityksen kestävyyden lisääminen mainitaan vain sivumennen .
Tämä kanta tuntuu minusta epäoikeudenmukaiselta , ja pyytäisin myös , että nämä asiat otetaan paljon voimakkaammin huomioon seitsemännessä kausikertomuksessa .
Tämä ei tarkoita , että en ymmärtäisi kilpailuvahvuuksien välttämättömyyttä , sitäkin enemmän , koska toimin itse yrittäjänä tavoitteen 1 alueella , nimittäin Saksan liittotasavallan Brandenburgin osavaltiossa , ja tunnen erittäin hyvin pienten ja keskisuurten yritysten huolet ja puutteet .
Tavoitteen 1 alueilla tarvitaan ehdottomasti sen rinnalla ajallisesti määrättyjä toimia , nimittäin työllisyystoimia , erityisiä naisten työllisyyttä tukevia ohjelmia ja yritystoiminnan aloittamisen tukemista koskevia aloitteita .
Niitä tuetaan Euroopan unionin rakennerahastojen sopivien toimintojen kautta .
Pelkästään yritysten kilpailukyvyn tukeminen ei voi koskaan korvata taloudellisen ja sosiaalisen kehityksen tavoiteltua yhteenkuuluvuutta , koska näillä tavoitteen 1 alueilla puuttuvat yksinkertaisesti perusteet omaehtoiselle talouskasvulle .
Ja se kokemus , että taloudellinen kehitys ei yksin edistä työttömyyden vähentämistä , vahvistaa toki sen tosiasian , että ylipäätään uusien työpaikkojen luominen edellyttää bruttokansantuotteen kasvua vähintään kolmella prosentilla .
Keskittyminen pelkästään kysyntä- ja tarjontasuuntautuneeseen talouspolitiikkaan ei voi toimia sellaisenaan .
Ja jos sitä jo harjoitetaan , on toteutettava suurimmaksi osaksi laajennusinvestointeja ja vähemmän rationalisointi-investointeja .
Ne on kytkettävä ehdottomasti talouspolitiikkaan , joka suuntautuu kysyntään , jotta meillä on ylipäätään mahdollisuus parantaa näiden alueiden sosiaalista tilannetta .
Nämä tilanteet ovat hyvin , hyvin erilaisia eri alueilla .
Se tarkoittaa , että tarvitaan myös lukuisia tukitoimia , jotta näillä alueilla voidaan ylipäätään tehdä jotakin .
Näitä tukitoimia olisivat esimerkiksi ammatti- ja jatkokoulutustoimet , toimet tuotantoprosessista jo syrjäytettyjen ihmisten integroimiseksi uudelleen työelämään sekä työajan ja työaikamallien joustavaa muotoilemista koskevat toimet , jotta henkilökohtaiset ja yhteiskunnalliset näkökohdat voidaan yhdistää ehdottomasti paremmin ja jotta tuetaan ehkä myös jälleen naisten työllisyyttä .
Arvoisa puhemies , kiitokset esittelijälle hänen perusteellisesta mietinnöstään .
Rakennerahastojen päätavoitteena on parantaa Euroopan unionin alueiden välistä sosiaalista ja taloudellista yhteenkuuluvuutta .
Kannustamalla luonteeltaan moninaisiin investointeihin Euroopan unioni pyrkii siihen , että henkeä kohti laskettu BKT kasvaa ja että työllisyys paranee .
Kuudennen alueita koskevan kausikertomuksen perusteella voi varovasti päätellä , että näillä kannustimilla ei ole aina toivottua vaikutusta .
Toimet , joilla pyritään nostamaan henkeä kohti laskettua BKT : tä tavoite 1 -alueilla , eivät aina johda nousuun .
Tämä ei ole todellakaan tyydyttävä tulos jakson aikana , kun talous on erityisesti viime vuosien aikana ollut nousussa .
Kuten esittelijä mainitsee , tukitoimien vaikutus työllisyyteen on myös ollut vähäistä .
Tietty pidättyväisyys yhteisön tuen tehokkuuden suhteen on siksi paikallaan .
Myös havainto , että alueiden väliset erot jäsenvaltioiden sisällä joskus jopa lisääntyvät , herättää vakavia kysymyksiä .
Arvoisa puhemies , minusta on siksi järkevää ja välttämätöntä - juuri kun on kysymys työllisyyden edistämisestä - kiinnittää huomio sekä kansallisiin että alueellisiin viranomaisiin .
Niillä nimittäin on eniten tietoa niiden vastuulle kuuluvista alueista .
Antamalla niiden kehittää yksilöllisiä suunnitelmia kyseisiä alueita varten ja myöntämällä tätä varten tarvittaessa rahoitustukea , voidaan saavuttaa parempia tuloksia .
Sehän on toki loppujen lopuksi tarkoitus .
Hyväksyn siksi myös mielelläni sen , että komissio aikoo jättää toimenpiteiden käytännön kehittämisen ja toteuttamisen jäsenvaltioiden ja alueiden tehtäväksi .
Näin ollen on ehkä myös järkevämpää antaa alueiden rahoitustuessa joka tapauksessa enemmän painoa jäsenvaltiolle .
Siirtämällä painopisteen alueista jäsenvaltioihin vältämme monia ongelmia tulevaisuudessa .
Lopuksi haluan kiinnittää huomiota Keski- ja Itä-Euroopan maiden asemaan .
Kertomuksesta käy ilmi , että ne ovat yleisesti ottaen pahasti jäljessä Euroopan unionin jäsenvaltioista erityisesti henkeä kohti lasketun BKT : n suhteen .
Koska monien näiden maiden on suunniteltu liittyvän unioniin lähitulevaisuudessa , on aivan välttämätöntä muuttaa nykyistä rakennepolitiikkaa .
Siksi haluan pyytää tässä yhteydessä , muiden lailla , komissiota tekemään pikaisesti ehdotuksia uudistuksiksi .
Arvoisa puhemies , hyvät kollegat , arvoisa komission jäsen , kun tutkii tarkasti käsiteltävänä olevaa mietintöä , tulee kiistatta siihen johtopäätökseen , että rakennepolitiikalle määritetty tavoite voitiin saavuttaa vain osittain .
Niinpä muun muassa epäsuhta alueiden välillä on pikemmin kasvanut kuin pienentynyt , jäsenvaltiot itse puhuvat tältä osin kuitenkin tietynlaisesta lähentymisestä .
Samoin työttömyyslukuja pystyttiin tuskin laskemaan työttömyydestä eniten kärsivillä alueilla , ja osaksi ne ovat jopa nousseet .
Kysynkin siis , mistä johtuu , ettei rakennerahastojen varoja käytetty tehokkaammin .
Edes koheesiorahastosta ja rakennerahastoista myönnettyjen varojen lisääntyminen ei ole johtanut kaikilla alueilla ja kaikissa maissa toivottuun menestykseen .
Koska kaikkien politiikkojen julkistettu tavoite on työttömyyden vähentäminen koko Euroopassa , on esitettävä kriittinen kysymys , onko sovellettu politiikka oikea tai sopiiko se ylipäätään tarkoitukseensa eli alueiden kilpailukyvyn vahvistamiseen asianmukaisten toimien , kuten tutkimuksen ja kehityksen tehostetun tukemisen , infrastruktuurin parantamisen ja koulutustason nostamisen avulla .
Vakavamieliset rakenneuudistukset sekä kilpailuystävällinen vero- ja maksupolitiikka ovat menestyksekkään talousalueen rakennuskiviä .
Jos emme halua tulla syytetyiksi sellaisen kustannusvaltaisen rakennepolitiikan harjoittamisesta , joka ei saa työllisyyden osalta aikaan mitään kestävää , on tutkittava tähänastisten toimien taustoja .
Unionin rakennepolitiikka on menestyksekästä silloin , kun onnistutaan luomaan riittävästi työpaikkoja ja laskemaan työttömyysastetta merkittävästi .
Arvoisa puhemies , arvoisa komission jäsen , arvoisat kollegat , kiitos esittelijälle tämän erittäin tärkeän asian käsittelystä , sillä sosiaalisen ja taloudellisen tilanteen kehitys ratkaisee , miten Euroopan kansalaiset arvostelevat meidän onnistumistamme työssämme .
Tämä heidän arkipäiväänsä vaikuttava asia on EU : n uskottavuuden kannalta avainkysymys .
Täytyy myöntää , että EU on jo tukenut , sanoisin jopa upeasti , köyhien maiden kehittymistä .
Tulee mieleen , minkälaisilta Portugali ja Kreikka näyttivät , kun ajoin siellä ensimmäisen kerran kaksikymmentäviisi vuotta sitten .
Tässä yhteydessä ranskaa puhuvat sanovat kyllä EU : lle " coup de chapeau " eli nostan hattua .
EU todella ansaitsee hatunnoston , mutta maiden sisällä erot köyhien ja rikkaiden alueiden välillä ovat edelleen liian suuria .
Mikä on seuraus ?
Ihmiset reagoivat äänestämällä jaloillaan , lähtemällä leivän perään .
Me joudumme näin ollen rakentamaan saman maan samoille ihmisille moneen kertaan koulut , sairaalat , koko infrastruktuurin uudelleen .
Tämä on erittäin kallista ja aiheuttaa myös erittäin suuria sosiaalisia ongelmia .
Suurin osa ihmisistä haluaisi kuitenkin asua synnyinseudullaan , jos heille annettaisiin siihen mahdollisuus eli jos siellä olisi työtä .
Meidän on annettava heille tähän mahdollisuus .
Tämä on EU : n ja meidän kaikkien moraalinen velvollisuus .
Ratkaisuna näen yrittäjyyden selkeän kannustamisen .
Yrittäjyydellä en suinkaan tarkoita pelkästään yrityksen omistamista vaan tarkoitan sillä tahtotilaa .
Tarkoitan asennetta , sitä , että ihminen haluaa mennä elämässään eteenpäin , olipa hän sitten työntekijä , yrityksen omistaja taikka virkamies .
Minkälainen on oikeudenmukainen yhteiskunta ?
Sellainen , jossa vaatimattomista olosuhteista tuleva ihminen voi päästä elämässään eteenpäin , niin että hänen lapsillaan olisi vähän helpompi olla .
Näin myös alueiden myönteinen kehittyminen on mahdollista , sillä ihmiset kyllä yrittävät ja tekevät työtä , jos heille annetaan siihen mahdollisuus .
Sanoisin lopuksi , että tässä suhteessa meidän tulisi ottaa oppia Amerikasta , jossa ahkeruus on edelleen muodissa ja menestyminen on pätevyyden osoitus eikä kateuden kohde , niin kuin usein meillä Euroopassa .
Arvoisa puhemies , arvoisa komission jäsen , hyvät kollegani , koska käyttämäni sekunnit lasketaan tarkkaan , menen heti asiaan .
Ensiksi yksi huomio : kasvun hedelmät eivät jakaudu oikeudenmukaisesti unionin sisällä .
Yhtenä esimerkkinä siitä ovat syrjäisimmät alueet , joita ankara työttömyys koettelee rajusti .
Työttömyysaste on esimerkiksi merentakaisessa Réunionin departementissa 37 prosenttia .
Tämä tilanne ei kuitenkaan johdu suhdanteista vaan se johtuu rakenteista .
Se johtuu siitä , että olemme syrjässä ja elämme saarella , eli lyhyesti sanottuna se johtuu omasta erityisluonteestamme .
Asiaintilan parantamiseksi Amsterdamin sopimuksen 299 artiklan 2 kohtaan kirjattiin erityisen ja poikkeuksellisen kohtelun periaate .
Tämän periaatteen toteuttaminen käytännössä on vielä edessä .
Joulukuuksi 1999 ilmoitetun komission asiakirjan ilmestymistä lykättiin ensin tammikuuhun ja sen jälkeen helmikuuhun , eivätkä siinä esitetyt ensimmäiset ajatukset herätä minussa optimismia .
Esitänkin heti neuvostolle ja komissiolle ponnekkaan vetoomuksen .
Verotuksen , valtionapujen , rakennerahastojen ja perinteisten tuotteidemme osalta täytyy kiireesti keksiä rohkeita ja kunnianhimoisia konkreettisia toimia .
Jos niin ei käy , lähentyminen ja yhteenkuuluvuus ovat meille valitettavasti vain sanahelinää , ja on pelättävissä , että alueillamme harjoitettu rakenteellinen politiikka päättyy epäonnistumiseen huolimatta siihen käytetyistä huomattavista rahasummista . .
( FR ) Arvoisa puhemies , haluaisin vuorostani muiden puhujien tavoin kiittää esittelijä Berendiä ja onnitella häntä hänen laadukkaasta työstään .
Edellisen mietinnön tavoin tämä erittäin pätevä ja tarkka analyysi , sen pohjalta tehdyt suositukset ja teidän omat havaintonne , hyvät naiset ja herrat , ovat hyödyllisiä sekä koko komissiolle että erityisesti aluepolitiikasta vastaavalle komission jäsenelle erityisesti nyt , kun olemme suunnittelemassa ohjelmakauden 2000-2006 määrärahoja .
Haluaisin esittää omasta puolestani joitakin huomioita ensinnäkin siitä , mikä koskee teidän , hyvä esittelijä , käsityksiänne kuudennesta kausikertomuksesta .
Olette painottanut sen laadukkuutta ja kirjoititte jopa , mikäli en erehdy , että aikaisempiin kertomuksiin verrattuna se on selvästi edeltäjiään parempi .
Kaikkien komission virkamiesten ja edeltäjäni Wulf-Mathiesin puolesta haluaisin sanoa teille , että osaamme arvostaa varsin hyvin parlamentin ja teidän antamaanne kiitosta .
On totta , että komissiolle on erityisen tärkeää , esittelijä Berend , että tässä kuudennessa kausikertomuksessa voimme nähdä , että asian eteen on ponnisteltu ja että teidän käsiteltäväksenne jätetyssä analyysissa on päästy laadullisesti eteenpäin .
Tarkoitan tällä erityisesti kertomuksen luvun 2.1 sisältöä , jossa komissio on pohtinut syvällisemmin alueellisen kilpailukyvyn taloudellisia määritelmiä ja pyrkinyt tutkimaan , missä määrin tätä kilpailukykyä voidaan tukea , parantaa ja miten siihen voidaan vaikuttaa sellaisilla seikoilla , joita jotkut teistä korostivat varsin innokkaasti , kuten jäsen Markov äsken tai jäsen Raschhofer .
Tarkoitan teknistä tutkimus- ja kehitystyötä , infrastruktuurien tarpeita ja laatua , inhimillisissä voimavaroissa piileviä mahdollisuuksia , pieniä ja keskisuuria yrityksiä , suoria sijoituksia ulkomaille .
Tämä todettakoon laadun osalta .
En halua nyt , hyvä esittelijä , hukata aikaa esittelemällä käsityksiäni liian yksityiskohtaisesti niiden yleisten seikkojen osalta , joihin parlamentti on jo yhtynyt .
Mainitsen ne hyvin lyhyesti ja ytimekkäästi : ensimmäinen koskee tämän kertomuksen johtopäätelmien hyödyllisyyttä uuden aluepolitiikan painopisteiden laadinnassa varsinkin neuvoteltaessa jäsenvaltioiden kanssa ohjelma-asiakirjoista .
Toinen kohta on kumppanuus , jota useat teistä painottivat , eli paikallisten ja alueellisten viranomaisten , yksityisen sektorin , työmarkkinaosapuolten , järjestöjen ja paikallisten toiminnanjärjestäjien rooli .
Aion olla erittäin valppaana , jotta rakennerahastojen yleisen asetuksen määräyksiä sovelletaan asianmukaisesti kumppanuusasioissa .
Kolmas kohta koskee tarvetta parantaa kasvun työllistävyyttä , vaikka tiedänkin , että se kuuluu ensisijaisesti jäsenvaltioiden vastuulle , kuten jäsen van Dam äsken totesi , ja että jäsenvaltioiden vastuusta puhuttaessa , kuten myös tämän aluepolitiikan hyödyllisyydestä tai tehokkuudesta puhuttaessa , on nähtävä , millaisessa vaiheessa olemme .
Äskettäin jäsen Fruteau ilmoitti , että kasvun hedelmät ovat jakautuneet epäoikeudenmukaisesti .
Kuitenkin se , että talous kasvaa , hyvä parlamentin jäsen , on tärkeää , samoin kuin se , ettemme joudu maailmanlaajuisesti nollakasvun tilaan tai lamaan , kuten taannoin kävi .
Vastaatte siihen , että kasvu tai niukkuus eivät koske kaikkia .
Olen samaa mieltä arviostanne .
On välttämätöntä , että kasvun oloissa hyöty jakautuu tasaisemmin , mutta näitä koeteltuja syrjäisiä ja syrjäisimpiä tai saarialueita vaivaa vielä ankarammin vielä hankalampi ongelma , eli sen kasvun puuttuminen , joka on ollut maailmanlaajuisesti ominaista kahdelle kuluneelle vuosikymmenelle .
Neljäs kohta , jota jäsen Hedkvist Petersen painotti hetki sitten , koskee naisten ja nuorten yhtäläisten mahdollisuuksien politiikan edistämistä .
Viides kohta koskee pienten ja keskisuurten yritysten tehtävän tärkeyttä , josta jäsen Vatanen puhui äskettäin innokkaasti .
Lopuksi otan esiin rakennerahastojen hallinnointijärjestelmän myönteiset vaikutukset kansalliseen hallintoon , virkamiesten motivaation heidän hoitaessaan näitä varoja , vaikka se onkin joskus mutkikasta , ja sen , miten tärkeää on saada jälleen kerran parannuksia komission arviointi- ja valvontamenettelyihin .
Ilmoitan Euroopan parlamentille tässä asiassa , että aikomukseni on järjestää vuoden 2000 keskivaiheilla seminaari , johon kansalliset ja alueelliset viranomaiset osallistuvat käsittelemään niiden menettelyjen arviointia , jotka koskevat rakennerahaston hoitoon liittyviä hyviä toimintatapoja .
Haluaisin ottaa esiin muutamia erityisiä seikkoja .
Jäsen Berend , olette toivonut , että aluejako tehtäisiin nopeasti .
Saamme kyllä aluejaon päätökseen .
Huomenna neljä uutta maata saa komissiolta päätöksen , ja toivoakseni varsin pian on Italian vuoro .
Niinpä voitte tässä asiassa olla tyytyväinen , sillä kaikkien niiden maiden aluejako , joita tavoite 2 koskee , on silloin tehty .
Mitä tulee harmaaseen talouteen , jonka otatte mietinnössänne esiin , tiedän oikein hyvin , että tässä asiassa analyysi ja tilastojen laadinta ovat riippuvaisia luotettavista tiedoista , ja kuten jäsen Cocilovo mainitsi , ongelmana on näiden tietojen luotettavuus .
Tietyssä määrin asia on otettu huomioon BKT : tä koskevissa tilastotiedoissa ja työvoimaa koskevissa tutkimuksissa , mutta joka tapauksessa haluan painottaa myös niitä ponnisteluja , joita Eurostat tekee ja joita se aikoo tehdä jatkossakin tilastotietojen laadun parantamiseksi .
Jäsen Aparicio Sánchezin tavoin te , jäsen Berend , otitte esiin uudistusten puutteen kalastusalalla .
Tämän minua itseäni kiinnostavan asian osalta muistuttaisin , että alan pieni koko joka ei tarkoita sitä , että se voitaisiin laiminlyödä ja sen keskittyminen määrällisesti hyvin suppealle alueelle eivät helpota alan analysointia alueellisissa puitteissa .
Tällainen alakohtainen analyysi sopii paremmin kalastusasioista vastaavan kollegani , komission jäsen Fischlerin johtamalle pääosastolle , koska siellä on asiasta kokemusta ja ala kuuluu sen vastuulle .
Minusta on kuitenkin tärkeää vakuuttaa teille , että komissio tekee parhaansa sisällyttääkseen tällaisen analyysin toiseen yhteenkuuluvuutta käsittelevään kertomukseen , jossa nämä huolet otetaan epäilemättä paremmin huomioon .
Useat teistä mainitsivat sellaisia kohtia , jotka olisi lisättävä toiseen yhteenkuuluvuutta käsittelevään kertomukseen , ja esittelijänne otti niistä esiin muutamia .
Haluan ensiksi vakuuttaa teille , että kausikertomusten ja yhteenkuuluvuutta käsittelevän kertomuksen yhdistäminen ei saa johtaa minkäänlaiseen tietohävikkiin tai yhteenkuuluvuutta käsittelevän kertomuksen sisällöllisen mielenkiinnon häviämiseen , sillä minulle , hyvä esittelijä , tämä kertomus on erittäin tärkeä apuväline , eikä ainoastaan siksi , että olisimme selvillä siitä , mitä on tehty , ja jotta esittäisimme sen avoimesti ja tarkasti ja jotta tutkisimme tai arvioisimme tulevia suuntaviivoja , vaan myös siksi , että loisimme kansalaisten kanssa , ja lisäksi teidän kanssanne , jotka olette heidän valitsemiaan edustajia , julkista keskustelua aluepolitiikasta ja siitä , millaista unionin aluesuunnittelu voisi jonain päivänä olla .
Olen joka tapauksessa huomannut , että toivotte voivanne sisällyttää kertomukseen seuraavia kohtia : alueita ja Keski- ja Itä-Euroopan maita koskevien edustavien indikaattoreiden määrittelyn , keräämisen ja analyysin ; saaria ja syrjäisempiä alueita käsittelevän luvun , jonka monet teistä mainitsivat , varsinkin jäsenet Sudre ja Fruteau ; Keski- ja Itä-Euroopan maiden osalta alueiden kilpailukykyä koskevan analyysin se on meille , teille ja komissiolle suuri haaste seuraavina vuosina ; lopuksi vielä rajat ylittävät seikat .
Kaikkien näiden seikkojen osalta pyrin noudattamaan suosituksianne .
Haluaisin lopuksi palauttaa mieliinne muutamia poliittisia päätelmiä , jotka ovat teille oikeastaan tuttuja , mutta joiden pääpiirteistä haluaisin teitä muistuttaa .
Hyvät naiset ja herrat , todellisen lähentymisen tiellä on saavutettu merkittävää edistystä varsinkin neljän koheesiovaltion kohdalla , mutta , jäsen Pohjamo , ja sanon sen vilpittömästi , näin on käynyt myös tavoitteen 2 alueiden kohdalla , jotka ovat kirineet kiinni tiettyjä niiden kehityksessä havaittuja viivästyksiä varsinkin infrastruktuurien osalta .
Tämä on ensimmäinen seikka .
Toinen poliittinen kohta koskee rakennerahastoja , jotka ovat olleet ja ovat jatkossakin merkittäviä vaikuttajia tässä lähentymisprosessissa .
Kaikki ne makrotaloudelliset mallit , joiden pohjalta työskentelemme , osoittavat , että edellisellä vuosikymmenellä yli kolmasosa jälkeenjääneillä alueilla saavutetusta lähentymisestä olisi jäänyt toteutumatta ilman rakennerahastoja .
Kuitenkin panin tarkasti varsinkin syrjäisimpien alueiden osalta merkille sen , mitä te , jäsen Sudre , jäsen Fruteau ja vielä te , jäsen Nogueira Román , sanoitte siitä , että paljon on vielä tekemistä ja tämä on kolmas kohtani , jotta kehitetään sisällöllisesti työllisyyden elpymistä sekä sellaisen sosiaalisen syrjäytymisen saralla , joka on erityisen voimakasta ja sietämätöntä monilla alueillamme , ja vielä sen osalta , että naiset ja nuoret saataisiin mukaan työmarkkinoille .
Neljäs poliittinen kohta koskee unionin laajentumista , joka on tulevina vuosina suuri poliittinen ja humanistinen hanke toimielimillemme ja suurin haaste myös Euroopan yhteenkuuluvuuspolitiikan kannalta , kuten jäsen van Dam painottikin .
Sanonkin , että jo nyt Berliinissä ja käytettävissämme olevissa rahoituslaitoksissa on muotoutumassa se , mitä yhteenkuuluvuuspolitiikka voi ensimmäisille unioniin liittyville maille merkitä .
Tarkoitan nimenomaan ISPAa ( liittymistä valmistelevaa rakennepolitiikan välinettä ) , jonka käynnistäminen seuraavien viikkojen aikana kuuluu vastuulleni .
Hyvät naiset ja herrat , huomaatte heti , kun uusi suunnitelmamme on tuskin päässyt alkuun , että pohdimme jo yhdessä , te ja me , unionin laajentumisen vaikutuksia sekä rakennepolitiikkaamme .
Tämä kuudes kausikertomus , josta te , jäsen Berend , annoitte pääosin myönteisen arvion , merkitsee meille ja minulle hyvää perustaa pohdinnoille .
Niinpä haluaisin kiittää teitä oikein vilpittömästi osallistumisestanne näihin pohdintoihin , jotka olemme aloittaneet seuraavien suuntaviivojen ja samalla ohjelmakauden 20002006 suuntaviivojen onnistunutta soveltamista varten .
Paljon kiitoksia , arvoisa komission jäsen .
Keskustelu on päättynyt .
Äänestys toimitetaan huomenna klo 12.00 .
( Istunto päättyi klo 20.25 . )

 
Edellisen istunnon pöytäkirjan hyväksyminen Edellisen istunnon pöytäkirja on jaettu .
Onko huomautettavaa ?
Arvoisa puhemies , vastaan parlamentin puhemiehen eilen iltapäivällä esittämään kehotukseen ja puhun ryhmäni puolesta eräästä pöytäkirjassa mainitusta aiheesta .
Tarkoitan käsittelyjärjestystä koskevaa kohtaa 11 .
Ensiksikin olen sitä mieltä , että sosialistiryhmän puheenjohtajan eilinen ehdotus komission puheenjohtajan kanssa käytävän , strategista viisivuotisohjelmaa koskevan keskustelun ottamisesta uudelleen esityslistalle oli niin tärkeä , että niille muille puhujille , jotka halusivat kommentoida asiaa lyhyesti , olisi pitänyt antaa puheenvuoro .
Haluan tuoda tämän julki , vaikka olinkin kunnioittavasti eri mieltä sosialistiryhmän puheenjohtajan ehdotuksesta ja äänestin sitä vastaan .
Toinen asia , jonka haluaisin sanoa - ja jonka olisin halunnut sanoa eilen ennen äänestystä - on se , että parlamentti , kuten muut puhujat huomauttivat eilen , voi todella vaikuttaa asioihin vain , jos sillä on tiivistä yhteistyötä ja synergiaa Euroopan komission kanssa .
Meillä pitäisi myös olla nöyryyttä myöntää , että jos haluamme käydä strategisen keskustelun , johon ei liity ainoastaan komission puheenjohtajan alustusta ja huomioita vaan myös viisivuotisohjelma , mekanismien pitäisi olla valmiina aikaisemmin kuin vasta viikkoa ennen parlamentissa käytävää keskustelua , niin että voimme puhua toivomuksistamme ja välittää ne aikanaan komissiolle .
Haluaisimme , että oppisimme tästä yhden perusasian .
Kun parlamentti ja Euroopan komissio vastaisuudessa käyvät merkittäviä keskusteluja , meidän pitäisi ainakin yhtä täyttä työkuukautta aikaisemmin selvittää perusteellisesti , mitä me niiltä odotamme .
Asiat täytyy ensiksi selvittää kaikkien parlamentin ryhmien välillä ja sitten parlamentin ja komission välillä .
Emme saisi joutua viime hetkellä siihen valitettavaan tilanteeseen , että jokin toimielin aiheuttaa tarpeettomia säröjä toimielinten välisiin suhteisiin .
Joitakin viimeperjantaisia lehtiartikkeleja luettuani olen sitä mieltä , että komissio ja sen puheenjohtaja osoittivat julkisissa lausunnoissaan kiitettävää itsehillintää .
Arvostan sitä hyvin paljon .
Toivon , että voimme ottaa tästä opiksemme emmekä joudu enää tähän turhaan tilanteeseen , joka uskoakseni johtui vääristä odotuksista eikä niinkään jommankumman toimielimen vilpillisyydestä .
Asiaa ei pitäisikään enää turhaan paisutella .
Kiitoksia , jäsen Cox !
Ymmärrän , mitä tarkoitatte .
Olemme merkinneet sen muistiin .
Arvoisa puhemies , käsittelyjärjestystä koskevan pöytäkirjan kohdan 11 osalta sovimme eilen , että Bourlangesin mietintö otettaisiin tämän päivän esityslistalle .
Mietinnön käsittely kuitenkin peruutettiin budjettivaliokunnassa eilisiltana , ilman että siitä olisi keskusteltu tai äänestetty .
Näin ollen se pitää poistaa tämän päivän esityslistalta .
Jäsen Wynn , se on loogista .
Mietintö poistetaan täten esityslistalta .
Arvoisa puhemies , viittaan parlamentin jäsen Lynnen eilisiin huomautuksiin terveydestä ja turvallisuudesta tässä rakennuksessa ja oletan , että hän puhui viemäreistä , koska tornirakennuksen viidennessä kerroksessa on hirvittävä viemärin haju .
Tämä täytyy selvittää , koska haju viittaa selvästi siihen , että jokin on pahasti vialla .
En halua pitkittää loputtomiin keskustelua tästä rakennuksesta , mutta tämä ongelma on vakava .
Jäsen Ahern , olemme merkinneet asian muistiin .
Pyytäisin teitä kääntymään tässä erityistapauksessa , joka koskee yhden tietyn kerroksen ilmanvaihtoa , kvestorien puoleen , koska tämä kuuluu oikeastaan heidän toimivaltaansa .
Välitämme asian kuitenkin myös eteenpäin parlamentin virkailijoille .
Suuret kiitokset !
( Pöytäkirja hyväksyttiin . )
 
Yhteisön kilpailupolitiikan uudistaminen Esityslistalla on seuraavana yhteiskeskustelu seuraavista mietinnöistä : von Wogaun laatima talous- ja raha-asioiden valiokunnan mietintö ( A5-0069 / 1999 ) komission valkoisesta kirjasta EY : n perustamissopimuksen 85 ja 86 artiklan soveltamissääntöjen uudistamisesta ( KOM ( 1999 ) 101 - C5-0105 / 1999 - 1999 / 2108 ( COS ) ) ; Rapkayn laatima talous- ja raha-asioiden valiokunnan mietintö ( A5-0078 / 1999 ) XXVIII : sta kilpailupolitiikkaa koskevasta kertomuksesta ( 1998 ) ( SEK ( 1999 ) 743 - C5-0121 / 1999 - 1999 / 2124 ( COS ) ; Jonckheerin laatima talous- ja raha-asioiden valiokunnan mietintö ( A5-0087 / 1999 ) komission seitsemännestä yleiskatsauksesta Euroopan unionin tehdasteollisuuden ja eräiden muiden alojen valtiontuista ( KOM ( 1999 ) 148 - C5-0107 / 1999 - 1999 / 2110 ( COS ) ) ; Langenin laatima talous- ja raha-asioiden valiokunnan mietintö ( A5-0073 / 1999 ) komission kertomuksesta yhteisön säännöistä valtion tuesta terästeollisuudelle 18 päivänä joulukuuta 1996 tehdyn komission päätöksen N : o 2496 / 96 / EHTY ( terästukisäännöt ) täytäntöönpanosta vuonna 1998 ( KOM ( 1999 ) 94 - C5-0104 / 1999 - 1999 / 2107 ( COS ) ) . .
( DE ) Arvoisa puhemies , arvoisat naiset ja herrat , hyvät kollegat , Euroopan yhteisön kilpailusääntöjen uudistamista koskevalla valkoisella kirjalla komissio on saanut aikaan asiasta kiinnostuneessa julkisessa sanassa kiihkeän ja vilkkaan keskustelun .
Asiantuntijoiden ja asianomaisten reaktiot vaihtelevat täydellisestä hylkäämisestä varauksettomaan tukeen .
Mistä tässä valkoisessa kirjassa on oikein kyse ?
Nykyinen yhteisön kilpailusääntöjen järjestelmä kehitettiin Euroopan yhteisön alkuvuosina .
Silloisissa oloissa tämä järjestelmä , joka perustuu keskitettyyn ilmoitus- ja lupajärjestelmään , oli epäilemättä sopiva .
Se vaikutti olennaisesti eurooppalaisen kilpailukulttuurin kehittymiseen .
Järjestelmän toimintaedellytykset ovat kuitenkin muuttuneet perusteellisesti sen 40 toimintavuoden aikana .
Kuuden valtion muodostama yhteisö on laajentunut 15 jäsenen yhteisöksi ja on laajenemassa edelleen 27 jäsenen yhteisöksi .
Järjestelmä on kuitenkin säilynyt lähes muuttumattomana .
Järjestelmää on siksi uudistettava pikaisesti .
Tätä ei myöskään mikään osapuoli kiistä asiasta käytävässä keskustelussa .
Muutamat arvostelijat ovat kuitenkin sitä mieltä , että komission ehdotukset menevät liian pitkälle .
Komissio haluaa poistaa ilmoitus- ja lupajärjestelmän ja vahvistaa sen asemesta kansallisten viranomaisten ja tuomioistuinten roolia kilpailusääntöjen soveltamisessa .
Kyse on toisin sanoen siirtymisestä lupajärjestelmästä järjestelmään , joka perustuu lainsäädännössä vahvistetun poikkeuksen välittömään sovellettavuuteen .
Kieltoperiaate - ja tämä on tärkeää - säilyy siinä yhteydessä kuitenkin edelleen .
Olen periaatteessa sitä mieltä , että kun byrokratia- ja keskittämistaipumuksista syytetty viranomainen tekee ehdotuksen byrokratian vähentämisestä ja hajauttamisesta , meidän pitäisi ainakin harkita sitä vakavasti .
Komission ehdotuksen mukaan kyse on pelkästään yritysten välisistä kilpailua rajoittavista sopimuksista sekä määräävän markkina-aseman väärinkäytöksistä .
Valtiontukien ja yrityskeskittymien ilmoitusvelvollisuus kuitenkin säilyy .
Talous- ja raha-asioiden valiokunta on periaatteessa hyväksynyt nämä komission ehdotukset vain yhden äänestäessä niitä vastaan ja kahden äänestäessä tyhjää .
Lopullinen arvio voidaan tehdä kuitenkin vasta sitten , kun nyt odotettavissa olevat komission lakiehdotukset julkistetaan .
Vaikka kannatankin periaatteessa komission ehdotuksia , niissä on kuitenkin lukuisia kohtia , joita on parannettava tai ainakin selvennettävä .
Haluan käsitellä lyhyesti muutamia näistä kohdista .
Useat valkoisen kirjan arvostelijat esittävät , että hajauttaminen vaarantaa oikeuden johdonmukaisen soveltamisen yhteisössä .
Kansalliset viranomaiset ja erityisesti tuomioistuimet eivät ole heidän mukaansa vielä kaikkialla valmiita hoitamaan komission niille kaavailemaa kilpailusääntöjen soveltamista koskevaa tehtävää .
Ensinnäkin kilpailusääntöjen soveltaminen on tullut kansallisille kartelliviranomaisille viimeisten vuosikymmenten aikana riittävän tutuksi .
Toiseksi kansallisilla tuomioistuimilla on jo nykyisen oikeuskäytännön mukaan valta soveltaa 81 artiklan 1 kohtaa sekä 82 ja 86 artiklaa .
Siitä huolimatta on edelleen erityisen tärkeää , että komissio tukee kansallisia viranomaisia ja tuomioistuimia antamalla ryhmäpoikkeuksia koskevia asetuksia , suuntaviivoja ja tiedotuksia .
Sen lisäksi on lisättävä kansallisten viranomaisten ja komission välistä sekä kansallisten viranomaisten keskinäistä yhteistyötä .
Kansallisten tuomioistuinten toimivallan osalta ehdotamme käsiteltävänä olevassa mietinnössä , että kartellioikeudelliset menettelyyn liittyvät oikeudenkäytöt käsitellään erityisissä tuomioistuimissa .
Tätä käytäntöä sovelletaan jo nyt menestyksekkäästi muutamissa jäsenvaltioissa .
Yritykset pelkäävät oikeusvarmuuden menettämistä .
Sen estämiseksi yritysten olisi edelleen tietyissä tapauksissa voitava saada komissiolta ennakkoselvitys .
Nämä ovat vain muutamia , joskin keskeisiä näkökohtia , jotka on otettava huomioon uudistettaessa Euroopan yhteisön kilpailusääntöjä .
Olemme kuitenkin vielä aivan menettelyn alussa .
Keskustelua jatketaan konkreettisten lakiehdotusten esittämiseen asti .
Valkoisen kirjan myötä olemme kuitenkin - ja siitä olen vakuuttunut - oikealla tiellä .
Viimeisten vuosikymmenten aikana on kehittynyt eurooppalainen kilpailukulttuuri .
Komission ehdottama hajauttaminen on toissijaisuusperiaatteen mukaista , mikä on kirjattu nyt myös Maastrichtin sopimukseen .
Tämä johtaa Euroopan yhteisön kilpailusääntöjen tehostettuun soveltamiseen kansallisella ja alueellisella tasolla ja luo sitä kautta mahdollisuuden perustaa eurooppalainen kilpailukulttuuri laajemmalle pohjalle .
Lopuksi haluaisin sanoa , että täällä parlamentissa pohjustamamme kilpailupolitiikan uudistus on välttämätön , ja sen yhteydessä on erityisen välttämätöntä selventää sitä , että Euroopan unionin kilpailupolitiikka on olennainen edellytys sosiaalisen markkinatalouden onnistumiselle .
Komission ja myös parlamentin on tehtävä aiempaa voimakkaammin selväksi , että kilpailupolitiikka , yritysten välinen kilpailu ja se tosiasia , että Euroopan komissio valvoo kilpailua , on ensisijaisesti kansalaisten etujen mukaista . - ( DE ) Arvoisa puhemies , arvoisa komission jäsen , hyvät kollegat , me käymme tänään tärkeää Euroopan unionin kilpailupolitiikkaa koskevaa keskustelua .
Me keskustelemme Euroopan yhteisön kartellioikeuden erittäin kiistellystä uudistushankkeesta , nimittäin jäsen von Wogaun mietinnöstä , ja se on paljon kiistellympi kuin talous- ja raha-asioiden valiokunnan äänestys on ehkä antanut ymmärtää .
Haluan ehdottomasti sanoa , että pidän henkilökohtaisesti komission ehdotusta tässä konkreettisessa tapauksessa vääränä ja että vielä on käytävä ilmi , onko käsite uudistaminen todellakin perusteltu valkoisen kirjan 81 ja 82 artiklaa koskevan sisällön osalta vai olisiko sopiva käsite tässä tapauksessa pikemminkin taantuminen .
Me puhumme tänään kuitenkin myös tukea koskevasta kertomuksesta ja yleisestä kilpailupolitiikkaa koskevasta kertomuksesta ( 1998 ) , jolloin minun osuuteni tässä yhteiskeskustelussa koskee jälkimmäistä alaa .
Molemmilla mietinnöillä- kilpailupolitiikkaa koskevasta kertomuksesta ja tukea koskevasta kertomuksesta - on kuitenkin luonnollisesti myös yhteinen peruslinja tässä valkoisessa kirjassa .
Kyse on uudistusvaatimuksesta , Euroopan yhteisön kilpailupolitiikan soveltuvuudesta tulevaisuudessa .
Jos lukee molempia komission asiakirjoja , niin 1998 oli vuosi , jolloin jatkettiin ja osaksi vielä viimeisteltiin vuonna 1997 vireille pantuja uudistushankkeita .
Tämän me tiedämme itse meneillään olevasta parlamentaarisesta työstämme .
Sallikaa minun esittää kaksi sitä koskevaa periaatteellista huomautusta : komissio on asiasta vastaavana viranomaisena ansioitunut toistuvasti kilpailun vapauden osalta johdonmukaisella asenteellaan , mikä ei ole aina ilahduttanut asianomaisia jäsenvaltioita tai yrityksiä .
Sen tulisi jatkaa tällä tiellä .
Tämä kaikki ei kuitenkaan muutu , arvoisa komission jäsen , jatkossa yksinkertaisemmaksi - muistutan vain unionin laajentumisen , sisämarkkinoiden syvenemisen , teknologisen edistyksen ja globalisoitumisen luomasta haasteesta .
Kyse ei ole nimittäin vain yhteisöoikeuden uudistamisesta , vaan enemmän kuin koskaan yksittäistapauksissa tehtävien päätösten avoimuudesta ja mahdollisuudesta pystyä myös ymmärtämään päätösten perusteita , sillä Euroopan yhteisön kilpailupolitiikka on asianomaisissa poliittisissa elimissä ja asianomaisissa yrityksissä edustettuina olevien kansalaisten hyväksynnän varassa .
Kuitenkin - ilman avoimuutta ei ole hyväksyntää eikä ilman avoimuutta ole myöskään uudistusta .
Kilpailupolitiikkaa koskeva vuoden 1998 kertomus ei ole mikään huono perusta uudistukselle , mutta siinä ei ole mitään , mitä ei voitaisi tehdä vielä paremmin .
Arvoisa komission jäsen , annamme teille päätöksemme mukana joukon aloitteita , mutta yhteen osa-alueeseen haluan puuttua jo nyt : avoimuus ja vastuuvelvollisuus kuuluvat yhteen .
En halua horjuttaa komission ja parlamentin välistä toimivaltajakoa .
Komissio on toimeenpaneva elin , ja vaikka parlamentin ei pitäisi haluta olla sitä lainkaan oman riippumattomuutensa vuoksi , se on valvontaelin , ja missä päätöstensä perusteet voi esittää paremmin kuin demokraattisesti valitussa parlamentissa ja vieläpä jatkuvassa parlamentaarisessa keskustelussa .
Myös tältä osin meidän tulisi jatkaa valitulla tiellä ja tehostaa sitä .
Yhden asian haluan kuitenkin sanoa aivan selvästi : parlamentti on lainsäätäjä , ja se , että meillä on kuitenkin juuri kilpailuoikeuden osalta vain kuulemisoikeudet , on oikeastaan skandaali !
Tältä osin vaadimme neuvostoa ja hallitustenvälistä konferenssia ottamaan kilpailuoikeudessa käyttöön yhteispäätösmenettelyn .
Komissiolta odotan sitä , että kaikkia parlamentaarisen myötävaikuttamisen mahdollisuuksia hyödynnetään viimeiseen saakka , vaikka komissio epäilisikin parlamentin osallistumisen hyödyllisyyttä , ja tämän tulisi tapahtua myös jo nykyisessä sopimustilanteessa .
Odotan myös , että komissio tukee meitä avoimesti vaatiessamme yhteispäätösoikeutta lainsäädäntömenettelyssä .
Siitä tulee molempien elinten järkevän yhteistyön koe .
Kaikesta kilpailuperiaatteen tunnustamisesta huolimatta kilpailu sinänsä ei ole kuitenkaan tavoite .
Kilpailu on väline eikä johda aina parhaisiin mahdollisiin ratkaisuihin .
Taloudelliseen perustietämykseen kuuluu , että markkinat epäonnistuvat monessa suhteessa , ja joka kiistää tämän , on pelkkä ideologi .
Kilpailun on tarkoitus tasapainottaa tarjontaa ja kysyntää sekä huolehtia taloudellisten voimavarojen ja tosiasioiden mahdollisimman hyvästä jakautumisesta .
Paras mahdollinen tehokkuus ei kuitenkaan synny väistämättä itsestään .
Toimintaedellytykset ovat välttämättömiä esimerkiksi kartellioikeuteen liittyvien väärinkäytösten estämiseksi .
Sitä kautta estetään kuitenkin pääasiassa vain väärinkäytöksiä , eikä se sovellu yksinään yhteiskunnallisesti laillistettujen tavoitteiden saavuttamiseen .
Kilpailua kyllä , ja tukien rajoittamista siellä , missä se on tarpeen ja missä mahdollista !
Koska tuet muodostavat kuitenkin olennaisen osan kilpailupolitiikkaa koskevaa vuoden 1998 kertomusta , haluan sanoa kollega Jonckheerin mietinnöstä huolimatta vielä yhden siihen liittyvän lauseen : tutkimusta ja kehitystä , aluepolitiikan kehittymistä ja ympäristöpolitiikkaa koskevat tuet pienille ja keskisuurille yrityksille , se on hyvinkin mahdollista , ja se on voitava myös toteuttaa .
Tukien on oltava sallittuja juuri tällaisiin tavoitteisiin niin kauan kuin ne eivät johda kestämättömiin kilpailun vääristymiin .
Juuri tältä osin on vieläkin tärkeämpää kuin kartelli- ja fuusio-oikeudessa , että päätösten perusteet voidaan ymmärtää .
Tuet eivät nimittäin kuulu vain häpeäpaaluun , vaan niitä on tarkasteltava erikseen ja myös arvioitava sen mukaan , miten ne auttavat äsken mainittujen tavoitteiden saavuttamista .
Viimeistä huomautusta ei suunnattu niinkään komissiolle vaan pikemminkin PPE-ryhmän kollegoille . .
( FR ) Arvoisa puhemies , arvoisa komission jäsen , mietintö , joka minulla on tilaisuus esitellä teille tänään , on päätöslauselma komission vuosittaisesta yleiskatsauksesta , joka koskee Euroopan unionin nykyisiä valtiontukia , joiden osalta yhteisö on toimivaltainen perustamissopimuksen 87 , 88 ja 89 artiklan perusteella .
Komission yleiskatsaus on pääasiassa kuvaileva yleiskatsaus , jossa kuvataan valtiontukien kehitystä tehdasteollisuudessa ja muilla aloilla erilaisista näkökulmista , kuten rahoitusmuodon kannalta ja pyrkimyksen kohteena olevia tavoitteita .
Yleiskatsauksessa olevien lukujen osalta viittaisin mietinnön perusteluihin ja sanon tässä yhteydessä vain sen , että tukien vuosittainen kokonaismäärä on tarkasteltavana ajankohtana keskimäärin 95 miljardia euroa , mikä merkitsee kauteen 19931995 verrattuna 13 prosentin laskua , joka johtuu pääasiassa Saksan liittotasavallan tukien supistumisesta .
Selvästi sanottuna valtiontukien taso on tuona ajankohtana ollut keskimäärin suurin piirtein vakaa ja tukien määrä on noin 1,2 prosenttia yhteisön BKT : stä , eli voitaisiin veikata , että se vastaa suurin piirtein yhteisön vuosittaista talousarviota .
Valtioiden välillä on kuitenkin huomattavia eroja , joita voidaan mitata eri tavoin , muun muassa prosentteina jalostusarvosta ja laskemalla tuki alalla työskentelevää kohti .
Mielestäni on myös kiinnostavaa laskea yhteen valtiontuet ja tietyllä tavalla valtiontukiin rinnastettavissa olevat yhteisön tuet .
Tällöin käy selvästi ilmi , että listan kärjessä ovat ne neljä maata , jotka saavat muun muassa rakennerahastotukea .
Siirryn kuitenkin tarkastelemaan yleiskatsauksen huomautusosaa .
Toteamme ensimmäiseksi , että komission mielestä tilastotiedot , jotka esitetään komission vuosittaisessa kertomuksessa , ovat liian tiivistetyssä muodossa , jotta niiden avulla voitaisiin arvioida tarkasti valtioiden tukipolitiikkaa , joka on paitsi perusteltua ja järkevää kansallisten etujen vuoksi myös hyvin tärkeää kilpailun näkökulmasta jo perustamissopimuksen määräystenkin perusteella .
Komissio voi vain kerätä ja analysoida jäsenvaltioiden sille antamia tietoja .
Valtioiden ja alueiden on siis huolehdittava annettujen tietojen laadusta , ja valiokuntamme on sitä mieltä , että tälle alalle tarvitaan lisää panostusta .
Valiokuntamme kannattaa tämän vuoksi jo vanhaa ajatusta julkisia tukia koskevasta luettelosta , jota voitaisiin käyttää muun muassa Internetin välityksellä .
Jos Euroopan komissiolla on käytettävänään paremmat , yksityiskohtaisemmat tilastotiedot etenkin tavoitteista ja saavutetuista tuloksista , se pystyy tekemään itse tai teettämään säännöllisesti tutkimuksia kansallisten ja alueellisten valtiontukipolitiikkojen sosiaalisista ja taloudellisista vaikutuksista .
Ja koska muutamia tällaisia tutkimuksia on jo olemassa , komission on tuotava avoimemmin esille omat näkemyksensä perustamissopimusten tavoitteista , jotka koskevat Euroopan taloudellisen kilpailukyvyn varmistamisen lisäksi myös kestävää kehitystä ja taloudellista ja sosiaalista yhteenkuuluvuutta .
Koska valiokuntakeskustelussamme ja siten myös mietinnössä , joka minulla on kunnia esitellä painotettiin ennen kaikkea annettavien tietojen laatua , vältyttiin siltä yksinkertaistukselta , että valtiontukien määrää olisi pidetty ehdottomasti liian korkeana tai liian vähäisenä .
Valiokunnan jäsenten enemmistö pyrki vielä parempaan tasapainoon sen välillä , että valtioiden ja yritysten on noudatettava kilpailusääntöjä , ja sen välillä , miten kyseisillä tuilla voidaan edistää perustamissopimuksen tavoitteiden toteutumista erityisesti kestävän kehityksen , tutkimuksen ja kehityksen ja taloudellisen ja sosiaalisen yhteenkuuluvuuden alalla , jotka jo mainitsinkin .
Valiokunnassa hyväksyttiin kuitenkin esittelijän alkuperäiseen ehdotukseen erinäisiä tarkistuksia , joissa korostettiin muun muassa sitä , että laittomasti maksetut tuet olisi todella maksettava takaisin , ja sitä , että olisi otettava käyttöön tulostaulu .
Täysistunnossa on esitetty uudelleen seitsemän tarkistusta .
Niistä suurin osa ilmentää tosiasiassa välillämme olevia poliittisia näkemyseroja valtiontukien tarpeellisuudesta ja vaikutuksesta , kun otetaan huomioon pelkkien yksityisten investointien riittämättömyys , joka joko tunnustetaan tai ei tunnusteta , markkinoiden toimimattomuus tai markkinoiden riittämättömyys .
Korostaisin erityisesti energia-alaa koskevaa tarkistusta , jota pidän esittelijänä erittäin tärkeänä .
Arvoisa komission jäsen , haluaisin päättää tämän esittelyn korostamalla toisaalta erästä valiokuntamme jäseniä huolestuttavaa asiaa ja toisaalta erästä valiokuntamme vaatimusta .
Huolenaiheena on Keski- ja Itä-Euroopan maiden liittymistä edeltävä kehittäminen kilpailupolitiikan ja valtiontukien näkökulmasta .
Tämä on tietysti moniulotteinen asia , josta haluaisimme komissiolta tämänhetkistä tilannetta koskevan selvityksen , jossa tarkasteltaisiin erityisesti jäsenyyteen valmistautuvien talouksien kykyä noudattaa kilpailusääntöjä ja valtiontukien osalta ilmeistä tarvetta luoda valtiontukia koskevat erityissäännöt rakenneuudistuksen helpottamiseksi näiden maiden aloilla .
Ja lopuksi päätän tähän , vaatimus koskee Euroopan parlamentin tulevaa toimivaltaa käsiteltävänämme olevilla aloilla , kilpailupolitiikassa ja valtiontukien alalla , hallitustenvälistä konferenssia silmällä pitäen .
Kuten tiedätte , arvoisa komission jäsen , mietinnössämme ollaan sillä kannalla , että valtiontukien peruslainsäädännöstä päätettäessä on sovellettava yhteispäätösmenettelyä .
Arvoisa puhemies , arvoisa komission jäsen , arvoisat naiset ja herrat , minun osuuteni tämänpäiväisessä keskustelussa koskee terästukisääntöjä .
Kyse on Euroopan julkisista tuista , jotka myönnetään näiden sääntöjen perusteella ja jotka komissio on tarkistanut .
Vuonna 1998 oli yhteensä 27 tällaista tapausta .
Näistä tapauksista komissio on antanut oman kertomuksensa .
Euroopan hiili- ja teräsyhteisön ( EHTY ) perustamissopimuksen voimassaoloaika umpeutuu pian .
Siksi meidän on käsiteltävä tänään erityisesti sitä , miten terästukia käsitellään jatkossa .
Euroopan parlamentti pitää myönteisinä komission kertomuksessa esitettyjä päätöksiä , myös päätöstä vaatia myönnetyt varat takaisin yhdessä konkreettisessa tapauksessa ja soveltaa siten EHTY : n perustamissopimuksen 88 artiklaa .
Eurooppalaisen terästeollisuuden kilpailukyky on sisältönä myös komission viimeisimmässä tiedonannossa , jota emme ole käsitelleet vielä parlamentissa .
Kuten muitakin aloja , rauta- ja terästeollisuutta koskee EY : n perustamissopimuksen 87 artiklan 1 kohdan mukainen yleinen tukikielto .
Tämän artiklan mukaan valtiolliset tuet ovat periaatteessa ristiriidassa yhteismarkkinoiden kanssa .
Poikkeukset sallitaan vain tarkasti määritellyissä tapauksissa .
88 artiklan mukaan komissio on velvollinen valvomaan valtiollisia tukia .
Vuonna 1998 suurin tapaus oli 540 miljoonan euron pääoman ohjaaminen saksalaiselle Preussag Stahl -yritykselle .
Jäsenvaltioiden on lisäksi ilmoitettava komissiolle etukäteen tukiaikeistaan .
Terästeollisuutta koskevat voimassa olevat säännöt laadittiin 18. joulukuuta 1996 .
Niiden mukaan tukea terästeollisuudelle voidaan myöntää vain tiettyihin tarkoin määriteltyihin tapauksiin .
Niitä ovat tutkimus ja kehitys , ympäristönsuojelu , sosiaaliturva terästehtaiden sulkemisen edistämiseksi ja vähiten kilpailukykyisten yritysten sulkeminen kokonaan .
Lisäksi on olemassa Kreikkaa koskeva poikkeusjärjestely , jonka mukaan tukea voidaan myöntää enintään 50 miljoonaa euroa .
Terästukisääntöjen toteuttamisessa oli viime vuosina kuitenkin ilmeisiä ongelmia , joita ei käsitellä kertomuksessa täydellisesti .
Parlamentin näkökulmasta on tärkeää , että nyt puhutaan jo näiden terästukisääntöjen voimassaoloajan umpeutumista seuraavasta sääntelystä .
Päätöstä terästukisääntöjen nykyisten peruslinjojen höllentämisestä ei saa tehdä .
Kukaan ei halua Eurooppaan hillitöntä tukikilpajuoksua .
Se vahingoittaisi sisämarkkinoita huomattavasti myös viime vuosina tapahtuneen terästeollisuuden vakautumisen jälkeen .
Siksi parlamentti pitää tarpeellisena , että terästukisääntöjä muutetaan ottamalla huomioon teollisuuden väitteet eriarvoisesta kohtelusta , ja komissio valmistelee neuvostolle seuraavaa sääntelyä koskevan ehdotuksen .
On tunnettua , että neuvosto on kieltäytynyt tähän asti päättämästä sellaisesta sääntelystä .
Se johtuu myös siitä uskomuksesta , että kun terästukisääntöjen voimassaoloaika päättyy , voidaan tehdä taas mitä halutaan ilman Euroopan komission ärsyttävää valvontaa .
Vaadimme siksi , että terästukisäännöt on säänneltävä neuvoston asetuksella 94 artiklan mukaisesti sopimuksen umpeutumisen jälkeen , koska vain siten voidaan taata tarpeellinen oikeudellinen sitovuus ja selkeys .
Vain näin voidaan toteuttaa kaiken terästukisääntöjen ulkopuolisen avun tiukka kielto .
Myös alueellisten hallitusten on noudatettava neuvoston asetusta , joka on välittömästi voimassa olevaa oikeutta .
Kilpailuehtojen huononeminen ja markkinoiden tasapainon vakavat häiriöt tulee välttää myös tulevaisuudessa .
Lisäksi on arvosteltava komission käytäntöä hyväksyä useita tukia teräsalan yrityksille , jotka eivät sen käsityksen mukaan kuulu tukisääntöjen piiriin , vaikka Euroopan yhteisöjen tuomioistuin on hyväksynyt tämän eriarvoisen kohtelun yksittäisissä päätöksissä .
Vielä laadittavana olevassa vuoden 1999 kertomuksessa komissiota vaaditaan osoittamaan yksityiskohtaisesti aktiivista rooliaan rakennemuutossuunnitelmien ja hyväksyttyjen poikkeuksien määrittämisessä ja mahdollistamaan siten tältä pohjalta kaikkien asiayhteyksien asianmukainen arvioiminen .
Koska talous- ja raha-asioiden valiokunta hyväksyi mietintöluonnoksen yksimielisesti kahden äänestäessä tyhjää , pyydän , että panemme täysistunnossa täydellisesti täytäntöön tämän päätöksen , jonka olemme itse täällä esittäneet . .
( SV ) Arvoisa puhemies , hyvät kollegat , sisämarkkinoita ei ole saatu valmiiksi .
Tuet , monopolit ja kilpailua rajoittavat tekijät haittaavat edelleenkin sekä markkinoita että kehitystä .
Kun kansalliset hallitukset myöntävät tukia , ne lupaavat , että se ei toistu , mutta ne jatkavat kuitenkin tukien myöntämistä .
Tuet vinouttavat varojen jakamista sekä maiden sisällä että niiden välillä .
Valtiontuki on lakkautettava vähitellen , ja yhä useammat markkinat on avattava kilpailulle .
Tämä koskee sekä yksityisiä että julkisia monopoleja .
Julkisia monopoleja ei haluta yleensä lakkauttaa .
Kilpailun lisääminen ja uusien yrityksien perustaminen voisi lisätä huomattavasti hyvinvointia - myös koulutus- , sairaanhoito- ja sosiaalialoilla .
Monopolit on korvattava kilpailukykyisillä rakenteilla .
Eurooppaa on uudenaikaistettava ja se on sopeutettava yrittäjyyteen sekä ympäristöön , joka on kuluttajien ja yrittäjien kannalta kilpailua entistä enemmän suosivaa .
Tehokas kilpailu laskee hintoja ja parantaa elintasoa .
Kuluttajapolitiikassa on keskitytty aivan liian vähän juuri hintatasoon .
Kilpailupolitiikka ja kuluttajapolitiikka kuuluvat yhteen .
Sisämarkkinat ovat työmme perusta .
Sitä koskevan lainsäädännön on oltava kaikille samanlainen , niin suurille kuin pienillekin maille .
Kansalliset lainsäädännöt on käytävä läpi järjestelmällisesti kilpailua haittaavien tekijöiden raivaamiseksi .
Myös EU : n omaa säännöstöä on ehkä analysoitava tässä yhteydessä .
Uusi malli , jota komissio nyt kokeilee , ei saa johtaa politiikan uudelleenkansallistamiseen , mikä heikentäisi saavutettua kilpailupolitiikkaa .
Jotta se olisi tehokas , sen on perustuttava selvästi kansallisten viranomaisten toimintaan .
Puolen vuoden kuluttua saattaa olla sopiva aika analysoida tuloksia sekä tarkastella lähemmin siitä , miten uusi tilanne vaikuttaa komission asemaan .
Ajatus kaikkien toimielinten välisen kokouksen pitämisestä , jossa eri osapuolten edustajien kanssa voidaan käydä ennakkoluulotonta ja näkökannoiltaan laajaa keskustelua , on toistaiseksi ratkaisu sille , miten tässä asiassa pitäisi edetä .
Silloin meillä on mahdollisuus päättää uusista periaatteista tai palata niihin perusteellisempiin muutoksiin , joista on jo keskusteltu .
Silloin on myös tilaisuus löytää uusia yhteisiä ratkaisuja ja analysoida valiokuntakäsittelyssä tehtyjä tarkistuksia .
Kilpailukysymyksiin liittyvän lainsäädännön soveltamisen on oltava asianmukaista .
Kilpailupolitiikan vääränlainen soveltaminen saattaa johtaa oikeudellisiin tappioihin ja hyökkäämiseen omistusoikeutta vastaan , joka on tärkeä perusperiaate , jota meidän on suojeltava .
Tiedossa on melko jännittävä keskustelu .
Kokous , jossa kysymykset tuodaan julki , mahdollistaa väärinkäsitysten oikaisemisen , samalla kun joitakin kohtia voidaan ehkä parantaa .
Parlamentti ja komissio voivat yhdessä panostaa voimakkaammin tehokkaamman kilpailupolitiikan aikaansaamiseen ja luoda täten kansalaisille uusia mahdollisuuksia ja uusia voimavaroja .
Juuri oma Tukholman vaalipiirini tarjoaa useita hyviä paikallisia esimerkkejä tarjonnan ja laadun paranemisesta , mikä on ollut mahdollista , koska kilpailu on ulotettu aiemmin täysin monopolisoituneille aloille .
Kiirehdimme sen avoimen keskustelun jatkamista , joka on vahvistunut von Wogaun ja Rapkayn mietintöjen käsittelyjen aikana .
Toivomme , että oikeudellisille näkökohdille annetaan niin paljon painoarvoa kuin oikeusvaltiossa on kohtuullista .
Arvoisa puhemies , hyvät kollegat , olen iloinen saadessani pitää tänään uutena jäsenenä tänään , joskin myöhässä , ensimmäisen puheeni täällä parlamentissa .
Haluaisin kiittää aluksi mietintöjen esittelijöitä von Wogauta , Langenia , Rapkayta ja Jonckheeria sekä komissiota erittäin hyvästä yhteistyöstä .
Kilpailu on eittämättä sosiaalisen markkinatalouden perusta , ja Euroopan yhteisön kilpailupolitiikka on menestystarina viimeksi energia- ja televiestintäalalla , mikä on johtanut tuntuvasti edullisempiin hintoihin ja parempaan palveluun .
Kaikki kuluttajan hyödyksi .
Olemme tulleet nyt kuitenkin kohtaan , jossa meidän on kehitettävä kilpailupolitiikkaa edelleen .
Tästä komissio on esittänyt uuden valkoisen kirjan , jossa on kaksi pääkohtaa : ilmoitusvelvollisuudesta luopuminen ja lainsäädännön täytäntöönpanon hajauttaminen .
Ilmoitusvelvollisuudesta luopuminen merkitsee joka tapauksessa byrokratian ja hallintokulujen vähenemistä .
Tämä järjestelmämuutos johtaa tietenkin samalla yksittäisten talouden toimijoiden vastuun kasvamiseen .
Ei ole enää niin yksinkertaista vain antaa jonkun toisen esittää ja hyväksyä , vaan nyt jokaisen on kannettava ensin itse vastuu , ja tämä on ehkä myös syy siihen , että yksi jos toinenkin tämän parlamentin ulkopuolella suhtautuu siihen vastahakoisesti .
Meidän pitäisi mielestäni kuitenkin käyttää hyväksemme mahdollisuutta , että Eurooppa voi myös toimia suunnannäyttäjänä vähemmälle byrokratialle .
Toinen pääkohta on lainsäädännön täytäntöönpanon hajauttaminen .
Lainsäädäntökulttuurin syntyminen Eurooppaan edellyttää , että lainsäädäntöä eivät sovella vain komissio ja muut keskeiset elimet , vaan myös kansalliset viranomaiset ja tuomioistuimet .
Mehän emme keskustele myöskään siitä , että jokaisesta EU : n laista päätetään aina vain keskitetysti , mutta juuri sopeuttamisvaiheessa meiltä puuttuu oikeusvarmuus .
Tältä osin odotettavissa olevassa lainsäädäntömenettelyssä on varmasti tarpeen kehittää väline , jotta yrityksillä on oikeusvarmuutta ja mahdollisuus kääntyä komission puoleen tämän asian tiimoilta .
Eurooppalaisen kartelliviraston perustamisen mahdollisuus tulisi pitää avoimena , mistä tullaan varmasti keskustelemaan jatkossa .
Me tarvitsemme kilpailupolitiikassa kuitenkin lisää avoimuutta .
Parlamentin on osallistuttava enemmän , ja uskon myös , että jos otamme käyttöön valtiontukiluettelon , jonka avulla voimme seurata , mitä valtiollisia tukia myönnetään , se johtaa kurinalaisuuteen jäsenvaltioissa .
Kilpailun tulevaisuuden osalta kaksi asiaa on minulle kuitenkin erittäin lähellä sydäntä .
Toinen on toissijaisuusperiaate .
Me kaikki olemme sitä mieltä , että taloudessa tarvitaan kilpailua ja että kilpailu edistää talouden suorituskykyä , ja minun mielestäni meidän tulisi myös sallia kilpailu alueilla .
Alueiden välinen kilpailu varmasti vahvistaa Euroopan unionia sen heikentämisen asemesta .
Mainitsen tässä yhteydessä esimerkkinä yhteisjärjestelmään kuuluvan tuen , säästökassat ja valtionpankit sekä tavaramerkit .
Tämän osalta eräs alue on luonut omin voimin jotakin markkinoidakseen omia tuotteitaan .
Tätä oma-aloitteisuutta ei saa tuhota Euroopan tasolta käsin .
Mielestäni myös vähämerkityksistä tukea koskevan säännön ( de minimis -sääntö ) käyttöönotto on tarpeen .
Meidän tulisi tehdä kaikkemme alueiden välisen kilpailun tehostamiseksi .
Toinen asia on kilpailua ja sosiaalista markkinataloutta koskeva keskustelu , jonka yhteydessä en puhu täällä nyt markkinoiden menettämisestä .
Valtionpankkien ja säästökassojen alaan olenkin jo viitannut , mutta korostan nyt sitä , mitä kuulee toistuvasti yhdeltä jos toiseltakin taholta .
Vanhainkodin asukas kuuluu nykyään sosiaalialan piiriin .
Voin kuitenkin tarkastella häntä myös asiakkaana , ja mielestäni meidän tulisi keskustella varsin selvästi ja ajoissa siitä , missä sosiaaliala ja kasvaneet rakenteet merkitsevät estettä kilpailulle .
Muussa tapauksessa voin nimittää täällä jokaista henkilöä ja jokaista alaa asiakkaaksi ja romuttaa siten hyvin voimakkaasti sosiaalialojen rakenteita .
Lopuksi haluaisin sanoa vielä toissijaisuusperiaatteesta seuraavaa : pidän ehdottoman välttämättömänä , että siellä , missä jäsenvaltiot antavat alueille ja kunnille mahdollisuuden kerätä veroja , tämä järjestelmä säilyy ennallaan eikä sitä säännellä yhdenmukaisesti Euroopan tasolta käsin .
Kiitoksia , arvoisa kollega .
Onnittelen teitä siitä , mitä saksalaisessa parlamentarismissa nimitetään teidän tapaukseenne hieman huonosti sopien neitsytpuheeksi .
Arvoisa puhemies , arvoisa komission jäsen , hyvät kollegat , puhun kollegani Robert Goebbelsin puolesta , joka joutui jäämään pois poliittisen velvollisuuden vuoksi .
Jonckheerin mietintö herätti talous- ja raha-asioiden valiokunnassa kiivasta väittelyä markkinoiden toiminnasta .
Oikeiston muodostama täpärä enemmistö onnistui poistamaan kaikki viittaukset markkinoiden toimimattomuuteen .
Jos parlamenttimme enemmistö päättää noudattaa ääriliberaalia näkemystä niin sanotusti täydellisesti toimivista markkinoista , maailma ei siitä huolimatta muutu .
Kansainväliset taloussuhteet osoittavat käytännössä riittävästi , että kaiken julkisen toiminnan poistaminen markkinoilta ei johda suinkaan täydelliseen kilpailuun ja voimavarojen jakautumiseen parhaalla mahdollisella tavalla .
Vaikka markkinat ovat olleet aikojen alusta lähtien ihmisten suosima kauppapaikka , ne eivät ole koskaan toimineet täydellisesti .
Markkinat suosivat lyhyttä aikaväliä ja välittömiä voittoja .
Markkinoilla tarjonnan ja kysynnän väliset voimasuhteet eivät yleensä suosi heikoimpia , kuluttajia ja työntekijöitä .
Jotta markkinat voivat toimia , ne tarvitsevat sääntöjä .
Tarpeellisen ja tärkeän yritteliäisyyden luonnollisena jatkeena on oltava vastuuntunto yhteiskuntaa kohtaan .
Me Euroopan sosialistit kannatamme sosiaalisesti painotettua markkinataloutta .
Markkinat eivät ole päämäärä sinänsä ; niiden avulla on pystyttävä parantamaan ihmisten olosuhteita .
Euroopan unionia , valtioita , ei saa korvata taloudellisilla toimijoilla , vaan julkisen vallan on määriteltävä ne säännöt ja tavoitteet , jotka mahdollistavat talouden kestävän kehityksen .
Lopuksi tukien ansiosta voidaan toteuttaa rakenneuudistuksia , tarjota ammatillista koulutusta ja pelastaa työpaikkoja ja tarjota siten taitotietoa .
Unionin kilpailupolitiikan päätavoitteena ei voi olla tukien kokonaismäärän alentaminen .
Tuet on kohdistettava siten , että ne edistävät unionin tavoitteita ja erityisesti taloudellista ja sosiaalista yhteenkuuluvuutta , kestävää kehitystä ja tutkimusta .
Komission on selvitettävä laittomat ja sisämarkkinoiden toimintaa tosiasiassa estävät tuet .
Kaikkien julkisten tukien poistaminen olisi vakava virhe .
Internet ei ole markkinoiden luoma tuote vaan Yhdysvaltain armeijan rahoittaman tutkimuksen tulos .
World Wide Web , joka on mahdollistanut tietoyhteiskunnan salamannopean kehityksen , kehitettiin Genevessä sijaitsevassa Euroopan ydintutkimuskeskuksessa ( CERN ) julkisella tuella .
Kun Saksan hallitus pelasti Holzmannin ryhmän , sitä pidettiin markkinatalouden perusteettomana esteenä .
EKP : n pääjohtaja Duisenberg yritti jopa väittää , että euron sinänsä suhteellinen heikkous dollariin nähden johtui tästä valtion toimenpiteestä .
En ole kuullut Duisenbergin arvostelevan sitä , että Yhdysvaltain raha-asioita hoitavat viranomaiset pelastivat Hedge Fund LTCM : n .
Halu pelastaa 60 000 työpaikkaa on ilmeisesti markkinoiden vastainen synninteko , mutta pääomien pelastaminen ei näytä aiheuttavan ongelmia vapaiden markkinoiden lakimiehille .
Julkisia varoja otetaan käyttöön kansainvälisen keinottelun aiheuttamien vahinkojen korjaamiseksi , kuten on tapahtunut Meksikossa , Aasiassa ja Brasiliassa .
Ihmisten tekemää työtä pidetään sitä vastoin pelkkänä mukautustekijänä .
Me sosialistit vastustamme tällaista liberaalia haihattelua .
Haluamme Eurooppaan todellisen kilpailukulttuurin .
Valtioiden on voitava näkyvästi ohjata markkinoita , ja komission on toimittava tuomarina .
Arvoisa puhemies , arvoisa komission jäsen , hyvät kollegat , haluaisin aloittaa kiittämällä parlamentin jäsen Rapkayta hyvästä mietinnöstä ja hyvästä yhteistyöstä .
Teitä , komission jäsen Monti , haluaisin kiittää erinomaisesta yhteistyöstä , ja haluaisin sanoa teille , että teillä on näin vuosituhannen vaihteessa erittäin tärkeä tehtävä .
Te joudutte korjaamaan tilanteen kansallisten hallitusten jäljiltä , koska niillä on suuria kilpailupolitiikkaan liittyviä visioita , ja vain mielikuvitus on rajana sille , mitä onnettomuuksia kansalliset hallitukset voivat saada aikaan .
Voin mainita viimeisimmät esimerkit , joita olemme nähneet : Holzmann-yritys , joka saa suurta tukea Saksan hallitukselta , entisen Itä-Saksan sahat ja erityisesti telakkatuki .
Useilla tanskalaisilla yrityksillä on suuria ongelmia näiden yritysten edustamalla kolmella alalla , ja ne ovat joutumassa syrjäytetyiksi omilta markkinoiltaan .
Haluaisin sanoa parlamentin jäsen Poosille , että olen täysin samaa mieltä Euroopan keskuspankin johtajan Duisenbergin kanssa siitä , että näistä esimerkeistä käy ilmi se , että muutamat Euroopan jäsenvaltiot eivät pysty uudistamaan taloutensa rakennetta ja että ne siten edistävät euron arvon heikkenemistä .
Liberaaliryhmä on tehnyt valiokunnassa 80 tarkistusta , jotka kaikki liittyvät valtiontukiin .
Nämä ehdotukset johtavat mielestämme avoimuuteen , mikä on erittäin tärkeää sisämarkkinoiden toimivuuden kannalta .
Haluaisin käyttää tilaisuutta hyväkseni ja kiittää kollegoitani valiokunnassa siitä , että he ovat tukeneet liberaaliryhmän ehdotuksia .
Kuten sanottu , ehdotuksemme liittyvät avoimuuteen , ja haluaisin korostaa tarkistusta , jossa komissiota kehotetaan laatimaan yhtenäiset perusteet ja ehdot sellaisille valtiontuille , joita pidämme luvallisina , sen varmistamiseksi , että yritykset voivat ennakoida oman tilanteensa .
Toinen asia liittyy kysymykseen siitä , mitä teemme , kun valtiontuet julistetaan laittomiksi .
Kuinka varmistamme aiheettomasti myönnetyn valtiontuen takaisinperimisen ?
Tästä asiasta ei ole nykyään olemassa mitään yhteisiä sääntöjä , ja pyydämmekin painokkaasti , että komissio huolehtisi takaisinperimistä koskevien sääntöjen yhdenmukaistamisesta .
Sen avulla voimme taata tasaveroiset kilpailumahdollisuudet .
Lopuksi ehdotamme , että laadimme toisaalta rekisterin , jota monet kollegani ovat jo ehdottaneet , mutta toisaalta myös tulostaulun , josta on nähtävissä jokaisen valtion nykyinen tilanne valtiontukien osalta .
Komission jäsen Monti , te olette näyttänyt meille esimerkkiä sisämarkkinoiden tulostaulun avulla .
Se on innostanut meitä ehdottamaan myös valtiontukia koskevan tulostaulun laatimista .
Toivon todellakin , että te , komission jäsen Monti , tuette näitä tarkistuksia , ja odotan kiinnostuneena teidän kommenttejanne ja kantaanne .
Pidän lopuksi myönteisenä XXVIII : ta kilpailukertomusta , jonka eteen on jälleen kerran tehty paljon työtä .
Kuten kuitenkin jo mainitsin , lopullisena tavoitteenamme on edelleen oltava avoimuus .
Sen asemaa on syytä vahvistaa jatkuvasti , ja sen vuoksi meillä on hyvät perusteet jatkaa määrätietoista työtä valtiontukien avoimuuden puutteeseen liittyvien ongelmien ratkaisemiseksi .
Erityisen välttämätöntä se on unionin laajentumisen kannalta , ja haluaisin kiittää parlamentin jäsen Jonckheeria , joka on mietinnössään erittäin perusteellisesti käsitellyt niitä ongelmia , jotka liittyvät laajentumiseen ja siihen , kuinka voimme varmistua siitä , että uudet jäsenvaltiot voivat täyttää vaatimuksemme , mutta myös siihen , kuinka voimme varmistaa tasavertaiset kilpailumahdollisuudet .
On selvää , että me liberaalit ja vihreät olemme eri mieltä siitä , millainen maailman pitäisi olla , mutta olemme vähitellen päässeet yksimielisyyteen tavoitteistamme ja yritämme löytää järkevän ratkaisun ongelmiimme .
Arvoisa puhemies , arvoisa komission jäsen , meidän on yksinkertaisesti löydettävä vastaus kahteen kysymykseen .
Ovatko yrityksille annettavat valtiontuet tai yritysten väliset sopimukset perusteltuja markkinataloudessa , ja kenen on valvottava näitä markkinatalouden ehdottomiin sääntöihin tehtyjä poikkeuksia ?
Ensimmäiseen kohtaan sanomme hyvin selkeästi , että Euroopan unionin kannattaman kestävän kehityksen edellytysten huomioon ottamiseksi on yrityksille annettava tietyissä tapauksissa valtiontukia joko verohelpotusten , eriytetyn verotuksen tai suoraan suorien tukien muodossa .
On myös perusteltua tarjota mahdollisuudet yritysten välisille sopimuksille , vapaaehtoisia rajoituksia koskeville sopimuksille ja kaikille muille sopimuksille , joilla voidaan vähentää kilpailun haitallista vaikutusta sosiaalisiin vaatimuksiin tai ympäristövaatimuksiin .
Vastauksemme on siis selvästi " kyllä " , tuet ja sopimukset ovat perusteltuja , mutta katsomme , että kaikista sopimuksista on keskusteltava avoimesti .
Von Wogaun mietinnössä ehdotetaan , että perusteltavuuden valvonta siirretään takaisin kansalliselle tasolle .
Pidämme tätä ajatusta jossain määrin vaarallisena , mutta hyväksymme sen kuitenkin , koska ymmärrämme , ettei komissio voi tehdä kaikkea .
Vaadimme avoimuuden lisäämistä ja laajempien tutkimusvaltuuksien antamista komissiolle , jotta se voi jälkikäteen tarkastaa , ovatko poikkeukset olleet perusteltuja .
Arvoisa puhemies , keskustelemme jälleen kerran Euroopan unionin kilpailupolitiikasta .
Mutta todellakin , minkälaisissa oloissa tätä keskustelua käydään , ja mitä johtopäätöksiä meidän pitäisi tehdä ?
Nykytodellisuudelle tyypillisiä ovat jättifuusiot , yhteenliittymät ja valtavien monopoliasemassa olevien yritysten ostot sekä hirvittävän voimakkaiden maailmanlaajuisten yritysryppäiden syntyminen .
Eikö meidän todellakin pitäisi keskustella tästä asiasta ?
Mikä kilpailupolitiikka pystyy haluttaessa säätelemään näiden monopoliyritysten toiminnan valvontaa ?
Seuraukset ovat olleet valtavia joillakin Euroopan teollisuusaloilla kuten telakkateollisuuden , ilmailun ja terästeollisuuden aloilla , jotka ovat kärsineet sovelletusta kilpailupolitiikasta .
Ne ovat menettäneet asemiaan ja markkinaosuuksiaan maailmanmarkkinoilla , ja satojatuhansia työpaikkoja on menetetty .
Aiommeko joskus tehdä jotakin tälle asialle ?
Skandaalimainen vallan keskittäminen strategisesti tärkeille aloille tarkoittaa kokonaisten valtioiden - unionin jäsenten - talouksien luovuttamista monikansallisten keinottelijaryhmien käsiin .
Tästä huolimatta täällä vaaditaan julkisen sektorin heikentämistä entisestään ja ollaan valmiita vieläpä koventamaan kilpailupolitiikkaa , kun jopa valtioiden tilauksia valtionyhtiöiltä pidetään valtiontukina .
Toisaalta satojentuhansien työpaikkojen menettäminen johtaa työttömyyden räjähdysmäiseen kasvuun .
Työntekijöiden ammatillisia ja sosiaalisia oikeuksia vastaan hyökätään voimalla .
Kuluttajat näkevät elintasonsa laskevan , köyhyyden yleistyvän ja unionin useimpien jäsenvaltioiden julkisen sektorin sekä tuotannollisen pohjan rapistuvan ja hajoavan hallitsemattoman ja tuhoisan kilpailun nimissä , puhtaan markkinatalouden ja suurpääoman monopolististen intressien nimissä .
Meidän mielestämme vastuun tästä kantaa harjoitettu kilpailupolitiikka , jota vastustamme kaikin tavoin .
Arvoisa puhemies , arvoisa komission jäsen , komissio on tämän käänteentekevän vuoden aikana ennen yhtenäisvaluuttaan siirtymistä tehnyt kaikkensa , jotta euro voisi syntyä suotuisissa olosuhteissa .
Kilpailupolitiikalla on käytettävissä olevin keinoin edistetty tätä tapahtumaa .
Me vastustamme omalta osaltamme ehdottomasti yhtenäisvaluuttaa , joka ei suinkaan anna meille yhteisen rahan etuja ja joustavuutta vaan joka kahlitsee meidät keinotekoiseen häpeäpaaluun ja joka Euroopan kansat pakotetaan hyväksymään .
Hallitseminen merkitsee kuitenkin paitsi määräysten antamista myös vastuun ottamista , ja kilpailuoikeudella on luonnollisesti keskeinen tehtävä tässä uudessa pakkotilanteessa .
Komissio on tällä alalla suosinut useampia toimintalinjoja : se on vaikuttanut markkinoiden rakenteeseen jatkamalla aktiivisesti kilpailun vastaisia käytäntöjä , keskittänyt yksiköidensä harjoittaman valvonnan vain niihin tapauksiin , jotka ovat selvästi merkittäviä yhteisön kannalta , ja tuonut esille halunsa uudistaa kilpailuoikeutta .
Valtiontukien osalta on huolehdittava siitä , että kilpailusääntöjen järjestelmästä ei tule raskasta , emmekä pidä toivottavana julkista tukea koskevaa luetteloa , johon on sisällytettävä kaikki tuet , koska tämä raskas velvollisuus olisi ilmiselvästi ristiriidassa byrokraattisten velvoitteiden keventämispyrkimysten kanssa .
Mitä tulee lopuksi perustamissopimuksen 85 ja 86 artiklan soveltamisen uudistamiseen , olemme sitä mieltä , että hajautettu soveltaminen ei välttämättä ole oikea ratkaisu .
Sen lisäksi , että komissiolle jätetään valtuudet päättää kansalliseen toimivaltaan kuuluvasta tapauksesta , kansalliset tuomioistuimet velvoitetaan selvästi välttämään kaikkea ristiriitaa komission päätösten kanssa .
Kansallisvaltioista tulisi tällöin komission alapuolella oleva maallinen oikeus , joka valvoo hallintansa ulkopuolella olevien sääntöjen noudattamista .
Yhteenvetona sanoisin , että vaikka tietyt toimenpiteet ovat oikeansuuntaisia , valvomme luonnollisesti sitä , ettemme ajaudu kohti federalismia Euroopan ja valtioiden suvereniteetin kustannuksella .
Arvoisa puhemies , arvoisa komission jäsen , hyvät kollegat , suhtaudumme pääasiassa myönteisesti kilpailua koskevaan komission valkoiseen kirjaan varsinkin ilmoitus- ja lupajärjestelmän poistamisen osalta , mutta meitä askarruttaa silti useampi kuin yksi seikka .
Ennen kaikkea vaarana on , että tehtävien hajauttaminen yksittäisille jäsenvaltioille , vaikka se onkin monessa suhteessa välttämätöntä , johtaa kilpailuun kohdistuvien toimien suhteettomaan yleistymiseen ja siihen , että kilpailulakeja saatetaan käyttää talous- ja elinkeinopolitiikan ja suunnittelun välineenä sekä interventiovälineenä markkinoiden luonnollisissa vaihteluissa tai ehkä protektionistisen politiikan välineinä , eikä suinkaan viimeisenä toimivien ja ennustettavien markkinoiden takeena .
Käsitykseni on , että tässä mielessä von Eieckin kirjoituksista olisi meille apua ja varmasti myös merkittävän italialaisen liberalistisen ajattelijan , Bruno Leonin kirjoituksista .
Hän varoitti nimenomaan kilpailua rajoittavien poliitikoiden suhteettomasta yleistymisestä .
Kaikkein eniten markkinoita , kilpailua ja Euroopan kuluttajien valinnanvapautta haittaa edelleenkin valtion puuttuminen talouteen .
Valtiot myöntävät yrityksille tukia , joista olemme puhuneet , ja vieläkin valtio on vahvasti edustettuna talouselämässä ajatellaanpa vaikka sitä , että Italian valtion hallussa on 15 prosenttia pörssiosakkeiden arvosta , ja lisäksi hallitukset ja keskuspankit vaikeuttavat fuusio- ja ostotoimia ; viime viikkoina on puhuttu usein tapauksesta Vodafone / Mannesmann sekä Holzmannin pelastamisesta .
Lopuksi sanottakoon , arvoisa komission jäsen , ettemme saa unohtaa , että monet laajat talouden alat ovat lujasti julkisessa omistuksessa , esimerkiksi valtion televisioyhtiöt , jotka veronmaksajien on pakko rahoittaa , postilaitos tai vielä jotkin pakolliset vakuutusjärjestelmät , joihin terveydenhoito ja sosiaalitoimi kuuluvat ja jotka ovat tehottomien julkisten monopolien hallussa ja joita muut kuin varakkaat käyttäjät eivät pysty mitenkään välttämään .
Arvoisa komission jäsen , tiedän oikein hyvin , mitkä ovat perustamissopimusten velvoitteet , mutta uskoisin , että myös tässä yhteydessä olisi tärkeää korostaa sitä , että Eurooppa ei vedä vertoja Yhdysvalloille kilpailussa myöskään ja varsinkaan puutteellisen avoimuuden ja kilpailemisen vuoksi .
Nyt tehdään luultavasti jotain hyvin tärkeää , mutta se ei vielä riitä .
Arvoisa puhemies , me käymme kummallista keskustelua kilpailupolitiikasta ja valtiontuista , jotka ovat ikään kuin viranomaisten vasen ja oikea käsi .
Samalla kun EMU-kriteerit pakottavat jäsenvaltioita rajoittamaan menojaan , yrityksille on kuitenkin tähän saakka myönnetty runsaasti valtiontukia .
Se on ymmärrettävää , koska jäsenvaltio , joka alkaa purkaa valtiontukia , ottaa suuren riskin siitä , että yritykset muuttavat , mikä vaikuttaa kielteisesti työllisyyteen .
Samalla se ei ole ymmärrettävää , koska huonoa yritystoimintaa ja elinkelvottomia työpaikkoja ei kuulu tukea veronmaksajien rahoilla .
Periaatteessa vain horisontaaliset järjestelyt ovat sallittuja , koska ne vääristävät kilpailua vähän tai eivät lainkaan .
Siksi esittelijän tarkistuksia 6 ja 7 kannattaa tukea .
Tarkistuksissa 1 ja 5 viitataan markkinoiden puutteisiin , koska pelkät markkinavoimat eivät saa aikaan ihanteellista yhteiskuntaa .
Heikossa asemassa olevat ihmiset ovat lujilla .
Markkinavoimien toimintaa täytyy hyödyntää valikoivasti , jotta kansalaisten ja yritysten vastuu tekisi sille mahdollisimman hyvin oikeutta .
Jos tässä epäonnistutaan , valtion täytyy puuttua asiaan .
Komission valkoinen kirja kilpailupolitiikan nykyaikaistamisesta vaikuttaa enimmäkseen keskusteluasiakirjalta .
Vaatimus hajauttamisesta kilpailun pääosaston työpaineen helpottamiseksi herättää myötätuntoa , mutta tapa , jolla komissio haluaa toteuttaa tämän , aiheuttaa sen , että oikeusjärjestelmä ylikuormittuu .
Tämä tapahtuu liike-elämän oikeusvarmuuden kustannuksella .
Helpottuvatko komission työpaineet todellakin , jos kansallisilla tuomioistuimilla on velvollisuus raportoida komissiolle ?
Mitä mieltä neuvosto on tästä asiasta , ja onko komission jäsen valmis harkitsemaan perusteellisesti uudelleen näitä kohtia ?
Arvoisa puhemies , valkoisen kirjan tarkoituksena ei ole tulla hyväksytyksi tai hylätyksi , vaan sen tarkoitus on herättää reaktioita , ja siinä tämä valkoinen kirja on todellakin onnistunut hyvin .
Se on hyvä perusta keskustelulle ja siinä mielessä se on tervetullut .
Ymmärrän tekijöiden lähtökohdat ja olen niistä samaa mieltä .
Lähden myös siitä , että te , arvoisa komission jäsen , haluatte pitää arvossa mainetta ja edeltäjienne tekemää työtä ja että virkamiehillänne on sama tavoite .
En voi kuvitella , että komissio tekisi aloitteita ryhtyäkseen perusteellisesti purkamaan eurooppalaistamista tai kansallistamaan uudelleen .
Minulla on kuitenkin huoleni ja kysymykseni .
Ensimmäiseksi politiikan soveltamisen johdonmukaisuudesta .
Yleisesti ottaen kannatan kovasti kulttuurien moninaisuutta mutta en kuitenkaan sisämarkkinoiden kilpailukulttuurin tapauksessa .
Sisämarkkinoilla tarvitaan yhdenmukaista kilpailupolitiikkaa , eikä pelkästään käsitteen vaan myös soveltamisen osalta .
Yhteisön asetuksia ja selittäviä tiedonantoja laaditaan kuitenkin .
Komissiolla on myös puuttumisoikeus ja se voisi myös antaa suuntaviivoja kansallisille kilpailuviranomaisille .
Minua kuitenkin ihmetyttää , emmekö otakin sen riskin , että joudumme ikään kuin hitaasti etenevään kulkueeseen , jossa meidän täytyy ensin ottaa yksi askel taaksepäin , voidaksemme ottaa kaksi askelta eteenpäin .
Haluisin kuulla hieman lisää , arvoisa komission jäsen , siitä , millä tavalla komissio takaa käytännössä tämän yhdenmukaisen soveltamisen , ja pidättekö itse mahdollisina saavuttaa nämä tavoitteet , jotka luonnostellaan valkoisessa kirjassa 100 kohdasta eteenpäin ?
Toiseksi , ymmärrän liike-elämän huolen oikeusvarmuudesta .
Nyt monia asioita pannaan vireille juuri tätä silmällä pitäen .
Tulevaisuudessa tämä väline poistuu .
Sanotte valkoisessa kirjassa , että komissio antaa kuitenkin yksittäisiä päätöksiä , jotka voivat toimia suuntaviivoina , mutta mitkä ovat teidän kriteerinne , kun joissakin tapauksissa annatte yksittäisiä päätöksiä mutta joissakin tapauksissa ette ?
Kolmanneksi , haluaisin kuulla , onko komissio tutkinut , mitä seurauksia sen uudella lähestymistavalla on liike-elämän strategialle .
Olen erityisen huolissani pienten ja keskisuurten yritysten kohtalosta , kun ne menettävät osan oikeudellisesta ja taloudellisesta suojastaan , kuten on tilanne jakeluportaan uuden vertikaalisen ryhmäpoikkeuksen tapauksessa .
Neljänneksi , haluaisin tietää , miksi komissio ei valitse mahdollisuutta käyttää taannehtivasti pätemättömyyssanktiota , jos kilpailua koskevia määräyksiä selvästi rikotaan .
Viidenneksi , laajentuminen on käynnissä ja minua ihmetyttää , selviävätkö jäsenehdokasvaltiot meidän pelissämme .
Ne ovat tavallaan vielä harjoitteluvaiheessa .
Millaiset takeet meillä on siitä , että ne kehittyvät parhaan tason pelaajiksi sisämarkkinoiden liigassa ?
Kuudenneksi ja viimeiseksi , muistutan liikejuristin ja hänen asiakkaansa välisestä luottamussuhteesta , jonka otin esille mietinnössäni vertikaalisista rajoituksista .
Jos komissio toteuttaa valkoiseen kirjaan sisältyvän aikomuksensa , minusta vaikuttaa siltä , että eriarvoisuus sisämarkkinoilla sekä sisäisten ja ulkoisten oikeudellisten neuvonantajien välillä lisääntyy ja että eriarvoisuutta sisämarkkinoilla on vieläkin mahdottomampaa hyväksyä .
Aikooko komissio tehdä jotakin salliakseen sen , että yritysten omat juristit voivat vaalia asiakassuhteen luottamuksellisuutta kaikissa jäsenvaltioissa ?
Arvoisa komission jäsen , esitän nämä kysymykset sisämarkkinoiden puolustajana ja toivon , että me kaikki täällä toimimme yhteistyössä ja että osapuolten välinen keskustelu ei jää tyhjäksi vaan voi kantaa hedelmää .
Arvoisa puhemies , haluan valkoista kirjaa koskevan puheenvuoroni aluksi onnitella esittelijä von Wogauta .
Euroopan sosiaalidemokraattisen puolueen ryhmä on paljolti samaa mieltä hänen mietinnöstään , mikä näkyy siinä , että mietintöön on tässä käsittelyssä esitetty ainoastaan yksi tarkistus .
Olemme siis samaa mieltä mietinnöstä , ja niin ikään , arvoisa komission jäsen , olemme samaa mieltä valkoisen kirjan perusperiaatteista .
Yhteisön kilpailulainsäädäntö on ollut perustamissopimuksen voimaantulosta lähtien yksi yhteisön politiikan keskeisistä osa-alueista .
Kuitenkin nyt , kun tämä lainsäädäntö on ollut voimassa lähes 40 vuotta , siinä on alkanut näkyä vanhentumisen merkkejä .
Sitä oli näin ollen pakko uudistaa .
Uudistaminen oli erityisen välttämätöntä viidellä alueella .
Niitä olivat ensiksikin lupajärjestelmä , toiseksi hajautettu soveltaminen , kolmanneksi menettelysäännöt , neljänneksi oikeudellinen soveltaminen ja viidenneksi ja viimeiseksi liiallinen kaavamaisuus .
Yksilöllinen lupajärjestelmä kaipasi nopeaa uudistamista , jota yritykset , tutkijat ja asianajajat yksimielisesti vaativatkin .
En ole osallistunut yhteenkään sellaiseen kilpailulainsäädännön asiantuntijoiden tapaamiseen , jossa ei olisi pyydetty järjestelmän muuttamista .
Nykyisen kaltainen järjestelmä , jossa pystytään antamaan niin vähän päätöksiä , olipa kyse sitten luvista tai kielloista , ei todellakaan ole asianmukainen .
Kansalliset kilpailuviranomaiset ovat jo kauan voineet soveltaa 81 artiklan 1 kohtaa ja 82 artiklaa .
He eivät kuitenkaan ole voineet soveltaa 81 artiklan 3 kohtaa , mikä jossakin määrin esti 81 artiklan 1 kohdan johdonmukaisen soveltamisen .
Nykyisin yhteisöjen tuomioistuimessa on käsiteltävänä kaksi saksalaisten tuomioistuinten vireille panemaa asiaa , joista pyydetään ennakkoratkaisua siihen , onko mahdollista soveltaa 81 artiklan 1 kohtaa soveltamatta 81 artiklan 3 kohtaa .
Myös tällä alueella uudistus oli näin ollen välttämätön .
Kilpailua koskeva menettely sisältyy lähinnä asetukseen N : o 17 / 62 .
Asetuksen muuttamista kannatettiin yksimielisesti .
Se , ettei siihen sisältynyt varsinaista menettelyä , ettei siinä asetettu määräaikoja , ettei siinä säädetty asianosaisten oikeudesta tutustua asiakirjoihin tai ettei siinä riittävästi tunnustettu puolustautumisoikeuksia , oli syynä siihen , että uudistusta pyydettiin yksimielisesti .
Euroopan yhteisöjen tuomioistuin on jo kauan aikaa sitten hyväksynyt sen , että jäsenvaltioiden tuomioistuimet voivat soveltaa yhteisön kilpailulainsäädäntöä , ja komissio julkaisi jo vuonna 1994 tiedonannon tästä asiasta .
Oli siis välttämätöntä edistää tätä asiaa .
Yhteisön kilpailusäädäntöä kohtaan esitetty arvostelu kohdistuu useimmiten sen liialliseen kaavamaisuuteen .
Manner-Euroopassa vallitsevan oikeusperinteen takia siitä , ovatko tietyt sopimukset kilpailusääntöjen vastaisia vai ei , päätetään pikemminkin sopimuksen ehtoja kuin sen markkinavaikutuksia analysoimalla .
Oli siis välttämätöntä ottaa käyttöön taloudellinen analyysi .
Nämä ongelmat pyritään ratkaisemaan valkoisessa kirjassa , ja näin ollen kannatamme siihen sisältyviä ehdotuksia .
On totta , että valkoisessa kirjassa on myös joitakin epäkohtia , jotka on tuotu esille mietinnössä .
Yksi epäkohdista on ensiksikin se , että vaikka kyse on 81 ja 82 artiklan uudistamisesta , siinä painotetaan liikaa 81 artiklaa ja liian vähän 82 artiklaa .
Nykyisin , kun yrityksiä uudelleen järjesteltäessä tai monopoleja yksityistettäessä määräävät markkina-asemat ovat säilyneet tai niiden määrä on jopa lisääntynyt , on erityisen tärkeää havaita väärinkäytökset .
Toiseksi asetus N : o 17 / 62 täytyy kumota ja korvata uudella asetuksella .
Tässä mielessä kannatamme mietintöä .
Jos kuitenkin tietyt tarkistukset hyväksytään , erityisesti parlamentin PPE-ryhmän esittämät tarkistukset , katsomme , että mietintöä on huononnettu ja siitä tulee ristiriitainen ja löyhä asiakirja , ja harkitsemme tällöin uudelleen tukeamme .
Arvoisa puhemies , hyvät jäsenet , haluaisin monista tässä yhteiskeskustelussa käsiteltävistä aiheista pohtia kollegamme Berenguerin käsittelemää aihetta , toisin sanoen kilpailupolitiikan uudistamista , johon viitataan komission valkoisessa kirjassa .
Olen suoraan sanottuna sitä mieltä , että uudistaminen on ollut tyydyttävää .
Komission jäsen Monti on saanut edeltäjänsä tavoin hyviä tuloksia sen toteuttamisesta , ja hän on selvästikin antanut takeet siitä , että hän on unionin sisämarkkinoiden luomisen ja kehittämisen ohella pystynyt ottamaan käyttöön asianmukaiset toimet , jotta unionin sisämarkkinatalous toimisi moitteettomasti , ilman niitä häiriöitä , joita - kuten me taloustieteilijät tiedämme - voi esiintyä markkinoita laajennettaessa , kuten Euroopan unionissa on tapahtunut vuoden 1993 jälkeen .
Jos markkinat toimivat moitteettomasti , jos olemme tyytyväisiä , jos komissio on periaatteessa toiminut asianmukaisesti , miksi muutos on tarpeen ?
Sen puolesta on esitetty erilaisia perusteluja .
Parlamentin jäsen Berenguer teki erittäin tarkan analyysin ja perusteli sen tarpeellisuutta ja tulevia uudistuksia kilpailun parantamisella , mutta mielestäni on tärkeää varmistaa , että jäsenvaltioiden hallintoviranomaisten soveltamat normit ja kriteerit todellakin ovat samanlaisia kaikkialla .
Jos nimittäin näin ei ole , joudumme siihen ristiriitatilanteeseen , että juuri komissio tuo unionin sisämarkkinoiden toimintaan vilpillisen kilpailun piirteitä .
Tuolloin emme olisi edistyneet , vaan olisimme päinvastoin taantuneet unionin sisäisen kilpailupolitiikan soveltamisessa .
Arvoisa puhemies , haluaisin ensiksi antaa komissiolle tunnustusta siitä , että XXVIII unionin kilpailupolitiikkaa koskeva kertomus merkitsee parannusta aiempiin versioihin verrattuna .
Haluan niin ikään korostaa sitä työtä , jonka esittelijä Rapkay on tehnyt käsitellessään ytimekkäästi niin tiivistä ja laajaa tekstiä .
Haluan myös tukea häntä täysin , kun hän totesi , että alueille - kuten Baskimaalle , jota edustan - täytyy toissijaisuusperiaatteen mukaisesti jättää liikkumavaraa .
En kuitenkaan voi unohtaa , että niin jäsenvaltiot kuin markkinatoimijatkin ovat useissa yhteyksissä arvostelleet sitä , että komission laaja liikkuma- ja harkinnanvara kunkin konkreettisen tapauksen arvioimisessa johtaa oikeudelliseen epävarmuuteen , sillä ei ole olemassa selkeitä pelisääntöjä , joiden ansiosta asianosaiset voisivat ennakoida viranomaisen kantaa ja näin pyytää apua nimenomaan taloudellisen toiminnan ja työpaikkojen lisäämiseen , yritysfuusioiden ehdottamiseen ja niin edelleen .
Tähän asti ainoan takeen on saanut pyytämällä ennakkolupaa ja ryhtymällä yksittäisiin menettelyihin , joiden ratkaiseminen kestää vähintään kuusi tai kahdeksan kuukautta .
Se on liian pitkä aika , ja se ainoastaan lisää vaurauden ja työpaikkojen syntymisen hitauteen liittyviä ongelmia .
Näin ollen jään kaipaamaan ja myös ehdotan sitä , että otettaisiin käyttöön parempi säännöstö ja edistettäisiin selkeitä pelisääntöjä , joista me kaikki voisimme lopulta hyötyä : yrittäjät , sijoittajat , työntekijät ja yleensä kansalaiset .
Arvoisa puhemies , arvoisat kollegani parlamentissa , haluaisin painottaa sitä , että eläessämme teknisessä mielessä suurten muutosten aikakautta riittää , kun katsotaan , mitä informaatiotekniikan alalla tai muilla energian ja liikenteen tapaisilla aloilla tapahtuu , kilpailun turvaaminen on tulevaisuutemme kannalta olennaisen tärkeää .
Olen sitä mieltä , että taloudellisen kasvun ja samalla työllisyyden ja vaurauden lisääntymisen vuoksi kilpailupolitiikan turvaaminen jäsenvaltioissamme on jatkossa tulevaisuutemme kannalta määräävässä asemassa ja varmasti olennaisen tärkeää .
Tämän vuoksi ilmaisen suhtautuvani ehdottoman myönteisesti nyt käsiteltävään mietintöön .
Olen huomannut , että viime aikoina komissio on ryhtynyt toimiin , jotta tätä periaatetta noudatettaisiin laadullisesti ja tehokkaasti juuri markkinoiden joustavuuden turvaamiseksi sekä tuotteiden että palvelujen osalta .
Tähdennän sitä , että tämä on jatkossakin varsin tärkeää tulevaisuuttamme ajatellen ja Euroopan talouden kannalta sekä varsinkin vaurautemme ja Euroopan yleisen teknisen kehityksen turvaamiseksi .
Arvoisa puhemies , brittikonservatiivit ovat sitä mieltä , että unionin kilpailupolitiikkaa on sovellettava tehokkaasti ja yhdenmukaisesti , jotta koko Euroopan unionissa voidaan toteuttaa tulokselliset yhtenäismarkkinat .
Tästä seuraa , että kaikki ehdotukset , joissa esitetään merkittäviä uudistuksia kilpailupolitiikan täytäntöönpanojärjestelmään , täytyy tutkia tarkasti ja huolellisesti .
Totuus on , etteivät yhtenäismarkkinat ole vielä täydelliset .
Olen ollut parlamentin jäsenenä puoli vuotta ja olen tänä aikana havainnut selvästi , miten päättäväisesti monet jäsenet vievät eteenpäin niin sanottua Eurooppa-hanketta .
Kuulemme päivittäin , että meidän täytyy edistää entistä laajempaa ja syvempää Eurooppaa .
Nämä kaikki ovat kuitenkin todellisuudessa pelkkiä korulauseita , koska kansalliset , alueelliset ja paikalliset esteet vaikeuttavat edelleenkin todellisten Euroopan yhtenäismarkkinoiden toimintaa .
Haluan tarkastella komission ehdotuksia juuri tässä yhteydessä .
Haluaisin tehdä selväksi , että luotamme erittäin paljon komission jäsen Montiin ja kunnioitamme häntä .
Odotamme , että hän pystyy kitkemään kartellit .
Hänen pitäisi kuitenkin ymmärtää , että , kuten kenen tahansa kohdalla , meidän täytyy harkita hänen ehdotuksiaan ja tarkastella niitä huolellisesti .
Talous- ja raha-asioiden valiokunnan esittelijä von Wogau onkin tehnyt niin .
Vaikka hän ei valitettavasti olekaan paikalla , haluan onnitella häntä siitä , miten perusteellisesti ja huolellisesti hän on laatinut mietintönsä - ja myös siitä , että hän kesti minua , vaikka olinkin piikkinä hänen lihassaan !
Hän mainitsi aiemmin , että mietintö sai taakseen merkittävän enemmistön muttei kuitenkaan minun tukeani .
Vaikka en siis olekaan samaa mieltä hänen johtopäätöksistään , hän on mielestäni tuonut mietinnössään esille monia niistä kysymyksistä , jotka komission täytyy ottaa huomioon .
Ensimmäisenä kysymyksenä mahdollisuus kilpailupolitiikan kansallistamisesta uudelleen .
Tiedän , että komissio vastustaa sitä , mutta tällainen mahdollisuus on olemassa .
Olen edelleen huolissani kansallisten tuomioistuinten ja kansallisten kilpailuviranomaisten suorituskyvystä .
Olen edelleen huolissani koko oikeusprosessin toiminnasta .
Kysyin äskettäin komission jäsen Montilta , mitä tapahtuu , jos hän sattuukin olemaan väärässä ja kilpailupolitiikka todellakin kansallistetaan uudelleen .
Parlamentin jäsen von Wogau sanoi , että voimme kääntyä Euroopan yhteisöjen tuomioistuimeen puoleen .
No , me Isossa-Britanniassa odotamme juuri nyt yhteisöjen tuomioistuimen reaktiota .
Katsomme , että yhteisöjen tuomioistuin ei kykene myöntämään meille väliaikaisia toimenpiteitä tietyssä kiistassa , jota käymme parhaillaan Ranskan kanssa ja jossa meillä on komission tuki .
Ettei joku pidä tätä vain kansallismielisenä huomautuksena , niin Factortamen jutussa , jossa Ison-Britannian hallitus oli vastaajana , kesti 10 vuotta , ennen kuin yhteisöjen tuomioistuin antoi tuomion .
Oikeusprosessille on siis tehtävä jotakin .
Kysyn komissiolta , miten täytäntöönpanoa voidaan nopeuttaa tällä alueella .
Oikeusvarmuuden osalta kannatan parlamentin jäsen Thyssenin esittämää ajatusta .
On tärkeää , että yrityksillä on oikeusvarmuus .
Mainitsin tämän vähän aikaa sitten uudestaan komission jäsen Montille .
Hän sanoi , ettemme saa aina antaa juristien johdatella itseämme .
Asia koskee minua , koska olen , paitsi juristi , myös Yhdistyneen kuningaskunnan entinen kilpailuministeri .
Meidän kaikkienhan on vain elettävä menneisyytemme kanssa , mutta on tärkeää , että yrityksillä on oikeusvarmuus .
Kysyisin lisäksi komissiolta , onko tästä muutoksesta yrityksille koituvia seurauksia analysoitu millään tavalla : onko tehty sellaista kustannus-hyötyanalyysia , joka on nyt selvästi yleistymässä eurooppalaisissa politiikoissa .
Tiedän , että muutoksesta komissiolle koituvat seuraukset on analysoitu .
Olemme kuulleet , miten paljon ihmisten aikaa menee nykyisin hukkaan ja että muutoksista olisi näin ollen hyötyä .
Olen kuitenkin todella sitä mieltä , että haluamme tässä tilanteessa tietää , mitä seurauksia muutoksesta koituisi yrityksille .
Lopuksi me brittikonservatiivit toivomme suunnanmuutosta kohti riippumattoman kilpailuviranomaisen luomista .
Haluaisin kuulla , mitä sanottavaa komission jäsen Montilla on tästä .
Arvoisa puhemies , Euroopan unionin kilpailupolitiikalla on ollut Euroopan yhdentymisen alusta lähtien keskeinen merkitys .
Se on osa jännityssuhdetta , jossa piilevät myös Euroopan yhdentymisen ideat , jäsenvaltioiden välinen solidaarisuus , jäsenvaltioiden välinen yhteistyö , jonka tavoitteena on parempien ja tehokkaampien toimintaedellytysten luominen ihmisille ja taloudelle , sekä kilpailu , jonka on määrä innostaa Euroopan unionin kilpailukyvyn ja tulevan elinkelpoisuuden parantamiseen .
Kilpailupolitiikka on siksi oikeutetusti yksi tärkeimmistä politiikoista .
Voimme olla ylpeitä eurooppalaisesta kilpailukulttuurista , jonka tavoitteena on todellakin panna sosiaalinen markkinatalous täytäntöön .
Voimme olla ylpeitä kartelli- ja fuusiovalvonnasta .
Meidän on kuitenkin oltava valppaita maailmanlaajuisesti operoivien toimijoiden suhteen , joille kansallisvaltioiden toiminta ei voi enää asettaa rajoja .
Meidän on siksi muistettava ranskalaisen kirjailijan , Vivienne Forestierin , lause , joka kuvaa maailman tilaa talouden terrorina .
Yhteiskunta jättäytyy markkinoiden armoille .
Tätä me juuri Euroopan unionissa emme halua .
Tiedämme , että valtioliittojen ja vuosituhannen vaihteen fuusioiden strategioiden aikakaudella - vuonna 1998 omistussiirroista maksettiin 2400 miljardia Yhdysvaltain dollaria - kilpailua vahingoittavia käytäntöjä hillitään omien sääntöjemme lisäksi myös Yhdysvaltojen tai Japanin tai muiden kanssa tehtävän kahdenvälisen yhteistyön avulla , niin kauan kuin ei ole vielä olemassa kansainvälistä kilpailulainsäädäntöä , jota ehdottomasti tarvitaan !
Euroopan yhteisön kilpailupolitiikka - unohdamme tämän hyvin usein - ei ole tärkeä vain oikeudenmukaiselle kilpailulle sinänsä , vaan erityisesti myös hintakehitykselle , kasvulle ja työllisyydelle sekä sitä kautta myös kansalaisille .
Vaadin muiden kollegoiden tavoin Euroopan parlamentin yhteispäätösoikeutta kilpailulainsäädännön alalla .
Se on viimeinkin ajettava läpi !
On tärkeää korostaa myös kilpailupolitiikan ja kuluttajansuojan välistä yhteyttä .
Pidän myönteisenä sitä , että komission jäsen Monti haluaa saavuttaa tällä alalla edistystä vuoropuhelussa Euroopan parlamentin , mutta myös kansalais- ja kuluttajansuojajärjestöjen sekä kansalaisten kanssa .
Suurempi avoimuus edistää myös kilpailupoliittisten päätösten julkista hyväksymistä .
Silloin voidaan nimittäin ymmärtää , että esimerkiksi alhaisemmat sähkön ja televiestinnän hinnat ovat myös Euroopan yhteisön kilpailupolitiikan tulosta , eikä Brysseliä ole pakko vain tuomita , kun tehdään tukipäätöksiä , jotka aiheuttavat tämänhetkisessä tai paikallisessa tilanteessa tietysti selkeästi ongelmia .
Kilpailusäännöistä on vallittava selvyys etenkin EU : n laajentumisen vuoksi .
Siinä yhteydessä on korostettava , että valtiontukea koskevan politiikan - se tehdään jäsen Jonckheerin mietinnössä myös hyvin selväksi - on sallittava jokaiselle valtiolle jatkossakin vapaus määritellä ja muodostaa itsenäisesti omat julkiset tehtävänsä ja omistussuhteet .
Siinä yhteydessä on oltava selvää , että tuilla voi olla hyödyllinen tehtävä markkinoiden menettämisen korvaamisessa ja yhteisön tavoitteiden edistämisessä .
Sananen valkoisesta kirjasta : 81 ja 82 artiklan tarkistaminen merkitsee käännettä kartelleja koskevaan politiikkaan .
Vastustan sitä , toisin kuin tämän parlamentin ja myös oman ryhmäni enemmistö , koska olen sitä mieltä , että lainsäädännössä vahvistetun poikkeuksen välittömään sovellettavuuteen perustuva järjestelmä on kilpailupoliittisesti selvästi huonompi kuin hallinnollisen varauksen sisältävä kieltoperiaate , ja näen vaarana uudelleen kansallistamisen .
Nykyinen järjestelmä luo avoimuutta , tarjoaa yrityksille oikeusvarmuutta ja on johtanut ilmoitusvelvollisuuden ansiosta kiistatta kurinalaisuuteen ja pelotevaikutukseen .
Komission korostama liian suuren työmäärän ongelma ei ole riittävä syy lainsäädäntöjärjestelmän perusteelliseen muuttamiseen .
Tältä osin on myös kyseenalaista , onko se ylipäätään mahdollista ilman EY : n perustamissopimuksen muuttamista .
Arvoisa puhemies , olen hyvin iloinen , että parlamentin jäsen Randzio-Plath mainitsi keskustelumme erittäin tärkeät taustatekijät , koska ennen häntä yksikään puhuja ei ollut maininnut niitä .
Viime vuoden alussa käyttöön otettu euro päästi valloilleen eurooppalaisissa yrityksissä valtavat kilpailuvoimat , joihin liittyy ennennäkemättömiin mittasuhteisiin kasvanut fuusioiden aalto .
Esimerkiksi viime vuoden tilastot osoittavat , että fuusioiden kokonaisarvo Euroopan alueella oli 1,4 triljoonaa euroa , joka on seitsemän kertaa enemmän kuin Euroopan edellisenä fuusioiden huippuaikana vuonna 1990 .
Kilpailupolitiikalla on nyt edessään valtavia haasteita , joista se toivottavasti pystyy selviytymään , koska varmaankin monilla näistä fuusioista pyritään pikemminkin suojelemaan yritysten voittomarginaaleja kilpailulta kuin vain parantamaan tuottavuutta ja laajentamaan näiden yritysten toimintaa .
Komission jäsen Montilla ja hänen kollegoillaan on edessään mittava haaste , ja haluamme ELDR-ryhmässä , ettei kilpailupolitiikkaa heikennettäisi fuusioiden tutkimisen eikä kilpailun rajoitusten valvonnan osalta .
On erittäin hyvä siirtää vastuuta kansallisille viranomaisille , mutta korostaisimme , että esittelijä von Wogau sanoi mietinnössään , että kansallisia viranomaisia on valvottava säännöllisesti , niin ettei yhteisöllisyys heikenny , ja pyytäisimme erityisesti komission jäsentä vakuuttamaan meille , että tämä varmistettaisiin pistokokein .
Arvoisa puhemies , siinä vähässä ajassa , joka minulla on käytettävissäni , haluan kannattaa kaikkien esittelijöiden tekemää työtä ja olen samaa mieltä monista täällä sanotuista asioista , erityisesti kollegani Jonckheerin esittämästä arvostelusta tietojen liiallista tiivistämistä kohtaan sekä tukien avoimuuden ja sosioekonomisen tarkastelun tarpeellisuudesta .
Olen samaa mieltä myös siitä arvostelusta , että 82 artiklan kehittämistä ei ole korostettu , varsinkin kun olemme voineet havaita väärinkäytöksiä markkinoiden keskittyessä .
Haluan Baskimaata edustavana parlamentin jäsenenä antaa täyden tukeni asianmukaisen markkinakilpailun soveltamistoimille .
Sanon tämän siltä varalta , jos asia jäisi epäselväksi sen takia , että olemme arvostelleet komissiota yleensä ja erityisesti komission jäsen Montia siitä , että hän on ottanut silmätikukseen baskiyrityksille annetut kannustimet ja katsonut ne valtiontuiksi .
Erimielisyytemme perustuu siihen , että komissio ei vieläkään ymmärrä Baskimaalle aikanaan myönnetyn taloudellisen sopimuksen yleisen järjestelmän ja yhteisvastuullisuuden luonnetta , jonka takia Baskimaan verotussäännöt ovat luonteeltaan , perustaltaan ja päämääriltään samanlaisia kuin unionin jäsenvaltioiden säännöt ja niitä sovelletaan yleisluonteisesti kaikkiin veronmaksajiin , jotka yhteyspisteiden perusteella ovat niiden alaisia .
Arvoisa puhemies , arvoisa komission jäsen , kyllä , me tarvitsemme kilpailua !
Me tarvitsemme kilpailua alhaisimmasta työttömyydestä , pitkälle viedystä terveydenhuollosta , sosiaalisesta oikeudenmukaisuudesta , korkeista sosiaalisista standardeista ja me tarvitsemme tietysti myös - nämä ovat kansantaloudellisia kilpailun kriteerejä - liiketaloudellista kilpailua : tuotteiden parasta laatua , kaikkien yritysten samanlaisia markkinoille saattamisen edellytyksiä ja ympäristöystävällisiä tuotteita .
Tämä tarkoittaa , että meidän on onnistuttava yhdistämään kansantaloudellisesti välttämättömät kilpailukriteerit liiketaloudellisiin kriteereihin .
Minulla on toisinaan se vaikutelma , että toisin kuin kotimaassani , entisessä DDR : ssä , jossa kansantaloudellinen kilpailukyky asetettiin kaiken muun edelle ja liiketaloudellinen kilpailukyky sivuutettiin , nykyään toimitaan hyvin usein päinvastoin ja yhteiskunta ajattelee lähes pelkästään liiketaloudellisesti .
Sanon tämän teille yrittäjänä , joka on ehdottoman kiinnostunut asiasta .
Näin järjestelmä ei voi kuitenkaan toimia !
Se onnistuu vain yhdistämällä molemmat kriteerit .
Annan teille yhden esimerkin : Euroopan unioni on tukenut perustellusti Saksan Brandenburgin osavaltiossa sijaitsevaa Grönitzin terästehdasta , vaikka sen 5000 työpaikasta on jäänyt jäljelle enää vain 700 .
Ne ovat kuitenkin kilpailukykyisiä työpaikkoja , sillä tämä terästehdas on nyt toiseksi suurin työkaluteräksen valmistaja Saksassa .
Se , joka vaarantaa nyt periaatteessa tämän terästehtaan tuotannon vaatimalla takaisin silloin myönnettyjä tukia , ei vaaranna vain itse terästehdasta , vaan kyseisen alueen työnantajan , josta myös monet pienet ja keskisuuret yritykset ovat tietysti riippuvaisia .
Se ei voi tietenkään olla Euroopan unionin kilpailupolitiikkaa !
Jos me haluamme kilpailua , meidän on onnistuttava yhdistämään kansantaloudelliset tarpeet ja liiketaloudelliset edellytykset .
Tämä on myös ainoa mahdollisuus luoda kehittymättömillä alueilla tätä kautta alueellisia talouden kiertokulkuja , jotka johtavat siihen , että ihmisten sosiaalinen tilanne on turvattu ja että ostovoimaa tehostetaan .
Meidän on siten otettava kysyntään suuntautunut talouspolitiikka selvästi voimakkaammin huomioon kuin pelkästään tarjontaan suuntautunut talouspolitiikka !
Arvoisa puhemies , sen jälkeen , kun minut valittiin parlamenttiin vuonna 1994 , en ole koskaan nähnyt mietintöä , jossa olisi niin irlantilaisvastaisia asenteita ja sävyjä kuin tänään käsittelemässämme Jonckheerin mietinnössä .
Haluaisin lainata sanatarkasti mietintöä : " Henkeä kohti laskettua tukea maksetaan eniten Italiassa , Saksassa ja Irlannissa .
Irlannin tukimäärät ovat selvästi suurimmat , jos otetaan huomioon kansallinen tuki sekä yhteisön alueellisiin ja sosiaalisiin tarkoituksiin myöntämät varat . "
Mielestäni esittelijä vain leikkii numeroilla .
Minun on vaikea ymmärtää , miten hän voi sisällyttää tähän matemaattiseen yhtälöön alueelliset ja sosiaaliset varat .
Haluaisin muistuttaa jäsenelle , että Euroopan unioni on sopinut aluetuen uusista suuntaviivoista vuoden 2000 jälkeiseksi ajaksi .
Tässä oli kyse pelkästään Euroopan sisämarkkinoiden täydentämistä koskevien politiikkatavoitteiden jatkamisesta .
Alueelliset erot täytyy poistaa , jotta sisämarkkinat voivat onnistua .
Pidän myönteisenä sitä , että unionin tavoite 1 -alueille vuoden 2000 jälkeisenä aikana sijoittuville yrityksille sallitaan 40 prosentin tuki ja pk-yrityksille 15 prosentin lisätuki kiinteitä sijoituksia varten .
Muistutan esittelijä Jonckheerille , että irlantilaisyritysten tai Irlannissa toimivien ulkomaisten yritysten täytyy edelleen kulkea kahden meren yli päästäkseen Manner-Euroopan markkinoille .
Yksikään muu jäsenvaltio ei ole yhtä epäsuotuisassa asemassa .
Arvoisa puhemies , arvoisat naiset ja herrat , hyvät kollegat , kartellikielto on toimivan kilpailujärjestyksen ydin Euroopassa .
Komissio on pitänyt epätyydyttävänä kartellikiellon valvonnan käytännön hoitamista , ja siihen on aluksi myös yhdyttävä .
Mielipiteet asian ratkaisemisesta kuitenkin eroavat toisistaan .
Komission ehdotus ei poikkea muodollisesti kartellikiellosta , mutta viime kädessä tämä ehdotus merkitsee siirtymistä kieltojärjestelmästä , johon kuuluu lupavaraus , lupajärjestelmään , johon kuuluu kieltovaraus .
Se merkitsee siirtymistä kieltoperiaatteesta väärinkäytön periaatteeseen .
Minä ja muut kollegat hylkäämme yksiselitteisesti tällaisen merkittävän järjestelmänvaihdoksen .
En hyväksy sitä , että lainsäädännön käytännön täytäntöönpanossa ilmenneiden ongelmien on määrä olla syy lainsäädännön muuttamiseen .
Me muutamme lainsäädäntöä , jotta se voidaan panna jälleen täytäntöön , mitä en pidä kovinkaan hyväksyttävänä .
Komissio luopuu poikkeusten myöntämistä koskevasta yksinoikeudestaan .
Tämän suunnitellun järjestelmän , joka perustuu lainsäädännössä vahvistetun poikkeuksen välittömään sovellettavuuteen , taustaa vasten kilpailunrajoitukset ovat ilman muuta poikkeus , sikäli kuin EY : n perustamissopimuksen 81 artiklan 3 kohdan edellytykset ovat olemassa .
Ilmoitusvelvollisuus Brysselille jää pois , mikä tarkoittaa , että komissio toimii tämän asiasisällön osalta jatkossa sokkona .
En pidä tätä hyväksyttävänä .
Komission konseptia täydentää jäsenvaltioiden kansallisten viranomaisten ja tuomioistuinten tehostettu jälkikäteen tapahtuva valvonta .
Tältä osin Eurooppaan syntyy kuitenkin , jos tämä valvonta tapahtuu tässä muodossa uudelleen kansallistamisen yhteydessä , erilaisten kilpailupoliittisten sääntöjen värikäs kirjo .
Tämä ei ole mielestäni hyväksyttävää .
Sillä heikennetään eurooppalaisen politiikan ydintä .
Komission aikoma Euroopan yhteisön kartellioikeuden järjestelmänvaihdos on kilpailupoliittisesti erittäin riskialtis .
Meillä on nykyisessä järjestelmässä riittävästi muita vaihtoehtoja avoimien markkinoiden ja vapaan kilpailun turvaamiseksi .
Komissio muuten palaa ehdotuksessaan jälleen takaisin vanhoihin ehdotuksiin , jotka esitettiin jo kertaalleen 1950- ja 1960-luvulla .
Nämä ehdotukset eivät saaneet silloin enemmistön kannatusta .
Koska Ranska korosti tuolloin erittäin voimakkaasti lainsäädännössä vahvistetun poikkeuksen välittömään sovellettavuuteen perustuvaa järjestelmää , sitä hyvitettiin maatalouspolitiikassa tehdyillä myönnytyksillä .
40 vuotta myöhemmin tämä ehdotus nousee nyt jälleen esille , ja se tulee - siitä olen varma - luomaan liikkumavaraa Euroopan kuluttajia rasittavien kartellien muodostamiselle .
Sitä en voi hyväksyä !
Arvoisa puhemies , hyvät kollegat , puhun tänä aamuna tässä tärkeässä kilpailua koskevassa keskustelussa erityisesti terästukisääntöjä koskevasta Langenin tekstistä .
Kuten tuomioistuin tunnusti vuonna 1996 , terästeollisuus on erityisen herkkä kilpailun häiriöille .
Päädyin itsekin tähän näkemykseen muutama vuosi sitten laatimassani mietinnössä Euroopan terästeollisuuden vahvuuksista ja heikkouksista .
Tästä syystä alalle on perusteltua kehittää tukijärjestelmä , jonka tavoitteena on taata toimivien yritysten selviytyminen , vaikka se on ristiriidassa EHTYn perustamissopimuksen 4 artiklan kanssa .
Tämä onkin kuudensien terästukisääntöjen tavoite , mutta samanaikaisesti on vältettävä kilpailuehtojen huononemista ja markkinoiden vakavia häiriöitä , mistä syistä näitä tukia on säänneltävä .
Valtionapu on siis jatkossakin rajattava tutkimus- ja kehitystukeen , ympäristönsuojelutukeen ja toiminnan lakkautustukeen .
Vastaavasti on erittäin tärkeää , että jäsenvaltiot täyttävät velvollisuutensa ilmoittaa komissiolle teräsalan yrityksille myöntämistään tuista .
Komissio ehdottaa lyhyempiä määräaikoja .
Hyväksyn tämän ehdotuksen .
Pidän esittelijän tavoin komission kertomusta myönteisenä mutta mielestäni on valitettavaa , että kaikkia teräksen tuen osatekijöitä ei ole käsitelty .
Terästukisääntöjen hyvin yksiselitteisestä sanamuodosta huolimatta komissio on hyväksynyt useasti tukia sellaisille teräsalan yrityksille , jotka eivät kuulu tukisääntöjen piiriin .
Tasapuolisuuden vuoksi sääntöjä on joko noudatettava tai niitä on muutettava .
Lopuksi - arvoisa puhemies , päätän tähän , sääntöjä on tarkistettava EHTYn perustamissopimuksen voimassaolon päättyessä , koska tukijärjestelmää on mielestäni jatkettava vuoden 2002 jälkeen , ja siksi kannatan neuvoston asetusta alan suojaamiseksi .
Odotamme näin ollen , ja minä odotan Euroopan komissiolta asiaa koskevia ehdotuksia .
Arvoisa puhemies , minäkin aion käsitellä Langenin mietintöä , joka koskee terästeollisuuden tukia .
Olen esittelijän kanssa samaa mieltä kahdesta asiasta .
Ensiksikin siitä , että kaikille jäsenvaltioille täytyy taata yhtäläiset tukiehdot , ja toiseksi näiden tukien avoimuudesta .
Arvostelemme esittelijän kanssa sitä , että kuudensista terästeollisuuden tuen myöntämistä koskevista säännöistä johtuvista määräyksistä huolimatta komissio on usein myöntänyt tukia yrityksille , jotka eivät kuulu näiden sääntöjen piiriin .
Joka tapauksessa , arvoisa puhemies , meitä huolestuttaa kaikkein eniten se , että hinnat ovat tuonnin takia laskeneet 30 prosentilla .
Terästeollisuuden hintojen laskun syynä on Etelä-Korean ja Taiwanin aiheuttama kilpailun vääristyminen , niiden erilaiset työolot ja tuet .
Teräs- ja telakkateollisuuden tilaukset - puhuimme myös tästä aiheesta vähän aikaa sitten - ovat laskeneet jyrkästi ja samalla työpaikat ovat vähentyneet .
Asun Asturiassa , alueella , jonka telakkateollisuus on juuri nyt erittäin suurissa vaikeuksissa .
Maailmanlaajuisilla markkinoilla tarvittaisiin maailmanlaajuisia työnormeja ja maailmanlaajuisia tukia .
Tiedän , että tätä on nyt vaikea toteuttaa , mutta ellemme saa aikaan kaikkien työntekijöiden kannalta oikeudenmukaisia työnormeja täällä ja muualla ja ellemme saa aikaan myös kaikkien maiden kannalta oikeudenmukaisia tukia täällä ja muualla , työpaikkojen säilyttäminen on hyvin vaikeaa Euroopassa ja muualla .
Arvoisa puhemies , arvoisa komission jäsen , arvoisa pääjohtaja , hyvät naiset ja herrat , haluaisin todeta jäsen von Wogaun mietinnön osalta ennen kaikkea seuraavaa : pidän myönteisenä komission pyrkimystä panna tabuja kaihtamatta alulle tähän asti pysyviä menettelysääntöjä koskeva keskusteluprosessi ja ehdottaa konkreettisia uudistustoimia .
Onnittelen mietinnön esittelijää , Karl von Wogauta , joka vastaa tähän haasteeseen , mutta vaatii myös aivan konkreettisesti selvennyksiä , muistuttaa tarpeellisista tukitoimista ja mainitsee kriittisesti nimeltä tämänhetkiset esiin nostetut ongelmat .
Valkoinen kirja ja mietintö toimivat tukena , kun alkaa se välttämätön ajatus- , keskustelu- ja uudistusprosessi , jota ei ole saatu vielä päätökseen , koska meillä , tuomareilla , jäsenvaltioilla ja ennen kaikkea asianomaisilla pienillä ja keskisuurilla yrityksillä on vielä selvitettävänä muutamia kysymyksiä .
Kilpailupolitiikkaa on harjoitettava edelleenkin keskitetysti eikä sitä kansallisteta uudelleen , koska se vaarantaisi sisämarkkinat ja Euroopan talousalueen globaalissa maailmantaloudessa .
Kilpailupolitiikkaa on kuitenkin eurooppalaistettava toissijaisuuden hengessä .
Pidän siksi myönteisenä myös sitä , että vastuu alkaa yksilöstä , ilman että komissio vetäytyy omasta vastuustaan .
Käytännössä saadut kokemukset - vain 9 tapausta hylättiin ja 94 prosenttia tapauksista , jotka olivat komission käsiteltävänä , hoidettiin virallisen käsittelyn asemesta pelkästään salaisten hallinnollisten kirjeiden , jotka eivät ole oikeudellisesti sitovia , tai yksinkertaisesti käsittelyajan umpeutumisen tietä - osoittavat selvästi , että komission työlle asetetaan globalisoitumisen ja EU : n laajentumisen aikakaudella ajalliset , henkilökohtaiset ja taloudelliset rajat .
Lopuksi haluaisin sanoa , mitä odotan tältä uudistukselta : oikeudenmukaista kilpailua ja yhtäläisiä kilpailuedellytyksiä , oikeusvarmuutta kaikille yrityksille , kilpailupolitiikan yhtenäistä soveltamista , menettelyn yksinkertaistamista keskittämisperiaatteen mukaisesti , henkilökohtaisesti riippumattomina pitämieni kansallisten kilpailuviranomaisten yhteensovittamista , tiivistä kansallisten viranomaisten ja tuomioistuinten yhteispeliä komission kanssa , kansallisten viranomaisten ja tuomioistuimien eurooppalaisen kilpailu- ja kartellioikeuden soveltamista koskevaa selkeää toimivaltajakoa sekä komissiolta keskittymistä olennaiseen sen täyttäessä tehtäviään Euroopan yhteisön kilpailupolitiikkojen ylimpänä valvojana .
Odotan jännittyneenä , missä muodossa laajasti käytävät keskustelut löytävät tiensä ensimmäiseen lakiehdotukseen .
Arvoisa puhemies , komission kertomuksessa vahvistetaan , että - jos Saksaa ei oteta huomioon - yritysten valtiontuki kasvaa jatkuvasti .
Tämä huolestuttaa komissiota vain kilpailuehtojen kannalta .
Me sitä vastoin tarkastelemme tilannetta työtä tekevien luokkien edun kannalta .
Yhteiskunta ei hyödy millään tavalla näistä valtavista julkisten varojen siirroista yksityisille yrityksille .
Ajatelkaa autoteollisuutta , jonka alalla erilaiset valtionavustukset ja -tuet ovat kasvaneet 24 prosenttia tarkasteltavana olevana ajankohtana .
Mitä sillä on saavutettu ?
Sillä ei ole säilytetty työpaikkoja .
Kaikissa näissä yrityksissä on vähennetty työpaikkoja ja jopa irtisanottu työntekijöitä .
Sillä ei ole parannettu työoloja , sillä kun tuotantoa lisätään ja työntekijöitä vähennetään , työolot huononevat .
Tarvitsivatko nämä yritykset valtiontukia selviytyäkseen ?
Eivät , autoteollisuus on vuosikausia saanut valtavia voittoja .
Valtiontuet ovat haitallisia , koska ne johtavat " tukiosteluun " yritysten siirtäessä toimintaansa maasta toiseen , kuten Jonckheerin mietinnössä todetaan , mutta niitä ei voida hyväksyä myöskään sen vuoksi , että niiden ansiosta kourallinen yksityisiä osakkeenomistajia rikastuu julkisilla varoilla .
Siksi , että rikkaimpia tuetaan kaikkialla valtion varoilla , kaikkialla Euroopassa heikennetään sosiaalista suojelua , luovutaan julkisista palveluista ja suljetaan sairaaloja .
Äänestäessäni Jonckheerin mietintöä vastaan korostan erilaisen politiikan tarvetta eli sitä , että kaikki yksityisille yrityksille annettavat tuet lopetetaan ja siten säästetyt varat käytetään julkisten palvelujen kehittämiseen ja ihmisten työllistämiseen .
Arvoisa puhemies , tämänpäiväinen keskustelu on erittäin tärkeä , koska kilpailun periaate on ollut luultavasti koko sisämarkkinoiden kulmakivi .
Yhteisön lainsäädännössä on kilpailun periaatetta soveltaen kehitetty 85-94 artiklaa , toisin sanoen kilpailupolitiikkaa , kaikkia niitä valtiontukia ja veroja koskevia määräyksiä , jotka saattavat muuttaa kilpailua .
Ensiksikin välillisiä veroja koskevia määräyksiä ; viime aikoina komission jäsen Montin ansiosta välittömiä määräyksiä ja aivan erityisesti menettelysääntöjä .
Tämä on toiminut varsin hyvin , mutta , kuten kuuluisassa elokuvassa Casablanca , aika kuluu ja on välttämätöntä mukauttaa tähän asti sovellettu lainsäädäntö uusiin olosuhteisiin .
Tässä mielessä olen havainnut kaikissa puheenvuoroissa huomattavaa yksimielisyyttä .
Ensiksikin on välttämätöntä , että lainsäädäntöä hahmoteltaessa luodaan selkeitä ja viimeisteltyjä sääntöjä .
Ehkäpä juuri tällä lainsäädännön osa-alueella on muita osa-alueita vaikeampi hyväksyä sekavien määräysten , säännöksissä olevien aukkojen tai epämääräisten oikeudellisten käsitteiden mukaisten määräysten olemassaoloa .
Niitä on sitäkin vaikeampi hyväksyä - kuten tämän uudistuksen toisen osan kohdalla - , kun lainsäädännön soveltaminen annetaan kansallisten viranomaisten tehtäväksi .
Kolmanneksi mielestäni on tärkeää , että komissio välttyy siltä houkutukselta , että luodaan riippumattomia virastoja , jotka vääristäisivät komission luonteen , ja on tärkeää , että kansainväliset elimet soveltavat määräyksiä yhdenmukaisesti .
Neljänneksi ja viimeiseksi - ja tähän on jo viitattu - , kansainvälinen oikeusjärjestys on muuttunut .
Olemme nähneet sen epäonnistuneessa Seattlen konferenssissa , ja näemme sen maailman eri alueiden tai maiden kanssa pidettävissä kahdenvälisissä konferensseissa .
Kilpailun periaatetta täytyy viimeinkin soveltaa yleismaailmallisesti .
Meidän täytyy valvoa , että ympäristö- ja työnormeja noudatetaan , jotta voimme välttää tällä alueella tapahtuvan polkumyynnin , että tekijänoikeuksia noudatetaan tarkasti , että valtiontukia , jotka - kuten täällä on sanottu - vääristävät kilpailua monilla aloilla ja tuhoavat unionin työpaikkoja , uudistetaan ja lopuksi että sovelletaan yhtäläisiä ehtoja , jotka estävät tukien ja muiden maiden sisäisten vääristymien siirtymisen kansainväliselle tasolle loukkujen kautta .
Arvoisa puhemies , arvoisa komission jäsen Monti , Jonckheerin mietinnössä tehdasteollisuutta ja eräitä muita aloja koskevista valtiontuista on paljon hyvää .
Ensinnäkin mietinnössä tuodaan ilmi parlamentin päättäväisyys siinä , että valtiontukia on määrätietoisesti vähennettävä sisämarkkinoiden moitteettoman toiminnan varmistamiseksi .
Mietinnön johtopäätöksistä moni aiheuttaa kuitenkin ainakin meidän ryhmämme piirissä vakavaa huolta .
Esimerkiksi se tosiasia , että valtiontukien henkeä kohti laskettu määrä ja taso vaihtelevat voimakkaasti eri jäsenvaltioissa , osoittaa tämänkaltaisten yleiskatsausten tarpeellisuuden .
Kansallisista itsekkäistä lähtökohdista kumpuavat tuet antavat yrityksille epäoikeudenmukaisia etuja , vääristävät näin kilpailua ja johtavat koko Euroopan kannalta niukkojen resurssien tehottomaan ja epätaloudelliseen jakoon .
Ei ole myöskään ihan sama , minkä tyyppisistä tukimuodoista on kyse .
Tuensaajalta omaa ponnistelua edellyttäviä valtiontukimuotoja on suosittava .
Esimerkiksi valtion takuut , joista komissio vastikään julkaisi kannanoton , on luonnollisesti luettava valtiontuiksi , mutta ne ovat mielestäni parempi vaihtoehto kuin yritykselle myönnetty suora tuki .
Kilpailupolitiikkaa koskeva kertomus korostaa edelleen komission luottamusta voimakkaaseen sääntelyyn , sen sijaan että painotettaisiin taloudellisia kilpailukykyyn vaikuttavia tehokkuusargumentteja .
Euroopan talous ei ikinä saavuta toivottua kilpailukykyä , jos emme osoita luottavamme markkinoiden toimintaan .
Jos kilpailupolitiikka tehdään alisteiseksi sosiaali- ja ympäristöpoliittisille tavoitteille , todellinen tehokkuus ja taloudellinen kasvu jäävät haaveiksi .
Kilpailupolitiikka onkin nähtävä osana talouden kokonaisuutta ja sitä on arvioitava muun muassa suhteessa kauppapolitiikkaan ja immateriaalioikeuksiin , ei ainoastaan korostettava sen sosiaalista ulottuvuutta .
Sosiaalipoliittiset tavoitteet voidaan parhaiten toteuttaa voimistuneen talouskasvun kautta , ei tekemällä kompromisseja kilpailupoliittisissa ratkaisuissa .
Rapkeyn mietinnössä painotetaan myös kilpailuoikeuden kansainvälistä ulottuvuutta .
Mielestäni olisikin hyvä , jos kansainvälisellä tasolla löydetään yhteisymmärrys tietyistä kilpailuoikeuden ydinperiaatteista .
Sen sijaan yhtenäisten vähimmäisstandardien tavoitteleminen johtaa helposti siihen , että mennään siitä , missä aita on matalin , ja päädytään alhaisimpaan yhteiseen nimittäjään , mikä vesittää kaikki kilpailupoliittiset tavoitteet .
Arvoisa puhemies , arvoisa komission jäsen Monti , käsitykseni on , että Euroopan unionin on ryhdyttävä saattamaan kilpailusääntöjä ajan tasalle , eikä ainoastaan vuosien varrella tapahtuneiden muutosten näkökulmasta ja niiden vuoksi , vaan myös siksi , että unioni kohta laajentuu .
Kiitän esittelijä Karl von Wogauta hänen osoittamastaan paneutumisesta ja kerron pitäväni hänen ajatuksiaan arvossa .
Lisäksi sanoisin arvostavani paljon Giuseppe Tesauron , Italian kilpailuviraston johtajan , minulle lähettämiä käsityksiä ja huomioita , joita komission jäsen Monti varmasti asiaankuuluvasti arvostaa , varsinkin yhteistyötä ajatellen .
Meidän todellinen ongelmamme on varmasti markkinoiden vapauttamisen laajentaminen ja varsinkin eri kansallisten talouksien yhdenmukaistaminen , sillä niissä on tällä hetkellä suuria eroja , jotka ovat ilmeisiä , jos verrataan Englannin , Italian ja Ranskan markkinoita keskenään ; edellisen tapauksessa on havaittavissa voimakasta valtion harjoittamaa protektionismia , jota ei ole Englannin talouselämässä ja jota on vain hyvin rajallisesti Italian talouselämässä .
Laajentumisen yhteydessä unioniin pyrkivien valtioiden taloudet ovat toinen ongelma , sillä nämä taloudet saattavat jäädä pysyvästi tukien varaan , mikäli asteittaiseen mukauttamiseen ei ryhdytä .
Näkemykseni mukaan olisi myös tarpeen ottaa vähimmäistekijöiksi kaksi taloudellisen rakenteemme tyypillistä ja huomattavaa vaikuttajaa , eli pienet ja keskisuuret yritykset , jotka ovat Euroopan taloudellisessa kokonaisuudessa sitova osatekijä , sekä sosiaaliturva , jonka Eurooppa on aina taannut taloudellisesti heikoimmin toimeentuleville .
Markkinatalouden sosiaalisen tehtävän turvaaminen erottaa äärimmäisestä liberalismista sellaisen järjestelmän , jossa pyritään kansalaisten elämänlaadun parantamiseen .
Eräs sellainen seikka , jota kannattaa harkita uusien sääntöjen kohdalla , koskee syrjäisimpien alueiden ja saarialueiden talouksia , jotka on turvattava .
Siksi olenkin sitä mieltä , että olisi hyvä myös harkita yhteisön markkinoiden kahden ulkopuolisen polttopistealueen luomista aloittamalla hedelmällinen toiminta Venäjän ja Välimeren maiden kanssa juuri siksi , että näin talouksien syrjäisyys vähentyisi .
Toivon ja siinä mielessä kiitän komission jäsen Montia , että uusista säännöistä tehtäisiin talouspolitiikan näkökulmasta mahdollisimman laajoja niin , että myös sosiaalinen tehtävä taataan .
Arvoisa puhemies , kilpailu on yhteisön sisämarkkinapolitiikan sydän ja voima .
Vapaat ja avoimet markkinat voivat olla olemassa vain , jos on kilpailua , jota rajoitetaan selkeillä ja yhdenmukaisilla pelisäännöillä .
Karl von Wogau ilmaisee tämän mietinnössään erittäin hyvin .
Eurooppa kuitenkin muuttuu .
Talous kasvaa , ja meillä on pian 25-30 jäsenvaltiota .
Euroopan komissio ylikuormittuu jatkaessaan nykyistä politiikkaa .
Siksi kilpailupolitiikan uudenaikaistaminen on välttämätöntä .
Se on täysin selvää .
Tämän sanottuani olen kuitenkin edelleen huolissani suunnitellusta hajauttamisesta .
Miten komissio aikoo perustamissopimusten vartijana taata , että Lontoossa , Palermossa , Helsingissä sekä pian Budapestissa ja Ankarassa tehdään päätöksiä kilpailuasioista yhdenmukaisella tavalla ?
On pakko välttää eriarvoisuutta lain edessä , ja kilpailuun liittyvät oikeustapaukset virtaavat niihin tuomioistuimiin , jotka antavat lievimpiä tuomioita .
Sanottakoon vain , että ei riitä , että jäsenvaltioissa on tästä jo 40 vuoden kokemus .
Alankomaissa kilpailuviranomaisten toiminta on vielä lapsenkengissään .
Siellä on hyvin pienet markkinat , joita valitettavasti samalla usein pidetään merkittävinä markkinoina .
Vastakohtana on Saksa , jossa hyvin kokenut Kartellamt ( kartellivirasto ) käyttää toimivaltaansa valtavilla markkinoilla .
Euroopan komission uskoa siihen , että lainsäädännön tulkinta on kaikissa ilmansuunnissa ilman muuta lähes samanlaista , nimitetään katolisissa piireissä " rohkeaksi uskoksi " , ja se on kiellettyä .
Yhdenmukaisuuden hyväksi on tehtävä työtä .
Ajattelen erikoistuneita kansallisia tuomioistuimia , joilla on mahdollisuus antaa asia välittömästi EY : n tuomioistuimen erityisen kilpailutuomioistuimen ratkaistavaksi .
Tätä erityistä tuomioistuinta tarvitaan Luxemburgissa , koska on välttämätöntä luoda laajaa asiantuntemusta .
Lisäksi hyvin suuret taloudelliset ja sosiaaliset intressit , jotka liittyvät tämäntyyppisiin asioihin , eivät salli , että päätöstä joudutaan odottamaan kaksi vuotta , mikä on nykyisin aivan tavallista .
Mitä mieltä arvoisa komission jäsen on tästä asiasta ?
Haluan lopettaa ottamalla esille erään pienille ja keskisuurille yrityksille tärkeän asian .
Euroopan komission pitää itse - jotta pienet ja keskisuuret yritykset saisivat lisää varmuutta - laatia asetus pienille ja keskisuurille yrityksille myönnettävästä poikkeuksesta , jotta vertikaalisten poikkeuksien lisäksi myös horisontaaliset poikkeukset ovat mahdollisia .
Pienten yksityisyritysten täytyy voida vastustaa suuria ketjuja tekemällä yhteistyötä .
Yhteisön kilpailupolitiikan tarkoituksena ei voi olla , että pienten yritysten toiminta tehdään mahdottomaksi .
Pienyritysten tapauksessa täytyy lisäksi pohtia , voitaisiinko mieluummin käyttää ennakkovaroitusjärjestelmää , keltaista korttia , sen sijasta , että käytetään heti punaista korttia , joka toimii rangaistuksena ja uhkaa yrityksen olemassaoloa .
Arvoisa puhemies , koska puhun viimeisenä , minulla on etuoikeus sanoa teille , arvoisa komission jäsen , että parlamentin enemmistö tukee aloitettanne ja on osoittanut luottavansa täysin ja mielestäni erittäin perustellusti siihen , miten ohjaatte tätä venettä .
Mekin haluamme kuitenkin olla soutajina tässä veneessä , olemme samassa veneessä ja haluamme soutaa teidän kanssanne .
Sen takia mielestäni on aivan välttämätöntä aloittaa toimielinten välinen vuoropuhelu , jotta voimme toteuttaa , hahmotella ja viimeistellä tämän erittäin tärkeän uudistuksen .
Täällä on noussut esiin monia ajatuksia , jotka voitaisiin jakaa kolmeen suureen ryhmään .
Ensiksikin muutamat , erityisesti talousasioiden valiokunnan puheenjohtaja Randzio-Plath , ovat ottaneet esille sen , että tämän uuden oikeudellisen poikkeusjärjestelmän täytyy ehdottomasti olla perustamissopimuksen mukainen .
Olen tästä samaa mieltä , ja meidän täytyy mielestäni tarkastella tätä näkökohtaa .
Toiseksi on tuotu esille yritysten oikeusvarmuutta koskeva kysymys .
Onkin totta , arvoisa puhemies , ettei komissio ole mikään oikeusvarmuusautomaatti .
Olemme kaikki samaa mieltä siitä .
On kuitenkin aivan yhtä totta - ja kaikki parlamentin tahot ovat toistaneet sitä - , että unionin teollisuus rakentuu pienistä ja keskisuurista yrityksistä ja että komissiolla on monesti auctoritasin tehtävä , sisämarkkinoiden legitimointi , legitimiteetin antaminen .
Tässä kohdassa haluan kertoa mielipiteeni eräästä parlamentin jäsen Karasin mainitsemasta asiasta .
Kielteisiä päätöksiä on ollut ainoastaan yhdeksän .
Minulla on kuitenkin tässä asiassa kokemusta juristina .
Kuinka monta kertaa juristi on kahden yrityksen ja yhden hankkeen ollessa kyseessä muuttanut hanketta komission ex ante -ohjeen takia , jotta se olisi kilpailusääntöjen mukainen !
Tämä on näin ollen yksi näkökohta , jota pitää tarkastella .
Kolmanneksi on tuotu esille yhteisön oikeuden yhdenmukaista soveltamista koskeva ongelma .
Tältä osin parlamentin jäsen Thyssenin erinomaista puheenvuoroa ei juuri voi ylittää .
Mielestäni biologinen monimuotoisuus on hyvä asia ja samaten kulttuurinen monimuotoisuus , mutta monimuotoisuus yhteisön oikeuden ja koko sisämarkkinoiden ytimen eli kilpailulainsäädännön soveltamisessa ei sitä ole .
Siihen meidän täytyy puuttua .
Vain muutamissa maissa , esimerkiksi Saksassa , on tätä varten erityistä tuomiovaltaa .
Ehkäpä se olisi yksi ratkaisumalli , mutta meidän täytyy tarkastella muitakin .
Arvoisa komission jäsen , emme voi - ja haluaisin päättää puheeni tähän ajatukseen - antaa jalansijaa ja aseita niille , jotka väittävät , että unionin toimielimet on tarkoitettu vain suurille , tärkeille tai rikkaille eikä kansalaisille tai pienille ja keskisuurille yrityksille , jotka pahimmassa tapauksessa - joka ei toteudu , koska se estetään tarvittavin toimin - joutuisivat toteamaan , että tuomioistuimet antavat erilaisia tuomioita ja vieläpä myöhässä ilman , että niillä on minkäänlaista todellista mahdollisuutta vaikuttaa siihen muuten kuin sen periaatteen avulla , jota ranskalaiset kutsuvat nimellä " le parcours du combatant " , toisin sanoen ties kuinka monen vuoden päästä , kun hyvin ruuhkautuneeksi tiedetty Luxemburgin tuomioistuin antaa tuomionsa .
Arvoisa komission jäsen , kyse on uudistuksesta , jonka merkitystä ei voida liikaa korostaa .
Se on kilpailua tai sisämarkkinoiden koheesiota kauaskantoisempaa , ja sillä on mielestäni syvällinen vaikutus Euroopan yhdentymisen merkitykseen , Euroopan yhdentymisen legitimiteetin merkitykseen .
Näin ollen luotamme siihen , arvoisa komission jäsen , että voimme toimielinten välisen vuoropuhelun myötä viimeistellä uudistuksen , jota me kaikki odotamme ja jonka voimme mielestämme toteuttaa teidän opastuksenne ja keskinäisen yhteistyömme ansiosta .
Arvoisa puhemies , arvoisat parlamentin jäsenet , kiitän lämpimästi talous- ja raha-asioiden valiokuntaa ja koko Euroopan parlamenttia kilpailuasioita kohtaan osoitetusta suuresta mielenkiinnosta .
Arvoisa puhemies , mielestäni tämä yhteiskeskustelu on elävä ja erinomainen osoitus siitä .
Olemme kuunnelleet erittäin perusteellisia kansantaloudellisia huomioita , joilla on samalla merkitystä myös koko toimielinrakenteen kannalta .
Yhteinen pyrkimyksemme on ajanmukaistaa kilpailupolitiikkaa ja vahvistaa sitä , sillä se on sosiaalisen markkinatalouden ja Euroopan rakentamisen peruspilari .
Kilpailupolitiikan uudistamisen johon aiomme löytää yhdessä keinot johtavana ajatuksena on turvata kilpailu tehokkaammin , vähentää yrityksiä rasittavaa byrokratiaa ja lähentää päätöksentekoprosessia kansalaisiin nähden kaikilla kilpailupolitiikan uudistamisen osa-alueilla .
Minä haluan kiittää henkilökohtaisesti ja täydestä sydämestäni jäsen von Wogauta siitä paneutumisesta , jota hän on osoittanut käsitellessään valkoiseen kirjaan kuuluvia asiakirjoja , sekä hänen mietintönsä laadukkuudesta .
Haluaisin jaotella von Wogaun mietintöä koskeneessa keskustelussa esiin tulleet huomiot neljään ryhmään .
En pidä näitä huomioita komissioon kohdistettuna arvosteluna vaan pikemminkin olennaisen tärkeänä lisäpanostuksena , sillä syytä huoleen on edelleen , ja yhdessä haluamme voittaa huolet , jotka koskevat tehokkuutta , uudelleen kansallistamista , soveltamisen johdonmukaisuutta ja oikeusvarmuutta .
Käyn ne nopeasti yksitellen läpi .
Tehokkuudesta : olen vakuuttunut siitä , että tämän uudistuksen myötä voimme vahvistaa kilpailua yhtenäismarkkinoilla , emmekä heikentää sitä .
Nykyisen kaltaisella ilmoituksella , arvoisat parlamentin jäsenet , ei voida enää päästä tähän tavoitteeseen , sillä se ei takaa sitä , että komissio saa tietää vakavimmista kilpailurajoituksista muistelen , että 35 vuoden aikana ilmoituksen vuoksi ja ilman kannetta on pantu täytäntöön ainoastaan yhdeksän kieltopäätöstä , eikä se takaa avoimuutta eikä todellista oikeusvarmuutta yrityksille , jotka useimmissa tapauksissa saavat pelkästään hallinnollisen kirjeen .
Ehdotetussa järjestelmässä on mahdollista turvata kilpailu paremmin varsinkin siksi , että siinä komissio voi keskittää toimensa vakavimpiin kilpailurajoituksiin , ja myös siksi , että näin kansalliset viranomaiset ja kilpailuviranomaiset saadaan paremmin mukaan rikkomusten torjuntaan , ja lopuksi vielä siksi , että näin rikkomuksissa vahinkoa kärsinyt osapuoli voi vedota suoraan kansallisiin tuomareihin , joiden tehtävä on suojella subjektiivisia oikeuksia .
Uudelleen kansallistamisesta : vaikka se olisikin turhaa , haluaisin varsinkin muistuttaa ja painottaa , kolmekin kertaa , jos mahdollista , että valkoisella kirjalla ei ole mitään tekemistä yrityskeskittymien ja valtiontukien kanssa emme harkitse laajentamista tälle alalle , mutta asetuksen 17 osalta uudelleen kansallistamisen vaara on olemassa .
Kuvitelkaa , jos emme olisikaan asettaneet tätä kysymystä !
Kuitenkin kysyimme sitä itseltämme ja käsittelemme sitä erittäin huolellisesti myös teidän ilmaisemanne huolestumisen vuoksi .
En rehellisesti sanottuna usko , että tämä pelko on loppujen lopuksi oikeutettu .
Komission ehdotuksessa komissiolle annetaan keskeinen tehtävä kilpailupolitiikan suuntaviivojen määrittelyssä .
Uudistus ei johda minkäänlaiseen komission toimeliaisuuden vähentymiseen , vaan pikemminkin siihen , että toimet kohdennetaan tärkeimpiin tapauksiin .
Uudistus johtaa Euroopan kilpailukulttuurin asteittaiseen kehittymiseen , ja rohkenen korostaa tätä , sillä puheenjohtaja Randzio-Plathin käyttämä ilmaus teki minuun suuren vaikutuksen ja yhdyn siihen täysin .
Eli uudistus johtaa siihen , että Euroopan kilpailukulttuuriin sinne , missä tänään kukkivat erilaiset kukat , jotka eivät ole toistensa kaltaisia siirtyy , juurtuu osia useista kansallisista kilpailukulttuureista .
Luopuminen jäsenvaltioiden 15 kansallisesta lainsäädännöstä tapahtuu asteittain , kun yhteisön lainsäädäntöä , jota useammat toimijat voivat soveltaa , aletaan käyttää yhä laajemmin .
Rohkenen painottaa , että tämä on kilpailulainsäädännön ottamista yhteisön haltuun eikä sen uudelleen kansallistamista .
Soveltamisen johdonmukaisuudesta : on pidettävä mielessä , että on olemassa se vaara , että kilpailusääntöjä sovelletaan epäjohdonmukaisesti , mutta uskon myös , ettei vaaraa pidä liioitella .
Kansalliset viranomaiset ja tuomarit ovat vuosikymmenten ajan soveltaneet 81 artiklan 1 kohtaa ja 82 artiklaa , kuten monia muitakin perustamissopimuksen määräyksiä , eikä siitä mielestäni ole aiheutunut suuria ongelmia .
Johdonmukaisuuden säilyminen riippuu poikkeuksen välittömään sovellettavuuteen perustuvassa järjestelmässä ennen kaikkea sisällöllisten sääntöjen selkeydestä .
Komissio pyrkii lujasti tarkempiin säännöksiin sekä yleisluonteisten toimien että päätösten avulla .
Toiseksi , on tarpeen asettaa tehokkaita menettelyjä ristiriitojen ehkäisemiseksi , ja valkoisessa kirjassa esitetäänkin keinoja välittää tietoa ja neuvoja .
Tässä asiassa haluaisin sanoa muutaman sanan jäsen Riis-Jørgensenin ja jäsen Huhnen esittämästä , mielestäni erinomaisesta ajatuksesta , eli siitä , että täytäntöönpanoa valvottaisiin .
On siis tuotu esille ajatus täytäntöönpanon valvonnasta .
Minun on sanottava , että tämä on mielestäni erittäin hyvä ajatus , jota ryhdymme luultavasti pohtimaan .
Vaikka kunnioitammekin suuresti kansallisten kilpailuviranomaisten työtä , on selvää , että valvomme hyvin huolellisesti , miten kansalliset viranomaiset ja tuomioistuimet soveltavat EY-lainsäädäntöä .
Tästä syystä komissio haluaa säilyttää itsellään oikeuden vetää juttu pois kansalliselta kilpailuviranomaiselta , mikäli lainsäädäntöä ei sovelleta asianmukaisesti .
Tämä on ainakin jonkinlainen vastaus ilmaisemaanne huoleen , parlamentin jäsen Peijs .
( EN ) Parlamentin jäsen Evansin mainitsemista yrityksille aiheutuvista seurauksista on tärkeää toteuttaa perusteellinen kustannus-hyötyanalyysi .
Valkoinen kirjahan julkaistiin loppujen lopuksi siksi , että saisimme kerättyä kommentteja yrityksiltä ja myös muilta tahoilta .
Olemme saaneet monia erinomaisia kommentteja ja mielipiteitä , joista saamme aineistoa yrityksille laadittavaan kustannus-hyötyarvioon .
Tutkimme huolellisesti kaiken saamamme aineiston , ennen kuin teemme lainsäädäntöesityksen uudeksi asetukseksi .
Yrityksille koituviin seurauksiin liittyy eräs hyvin tärkeä seikka .
Parlamentin jäsenet Thyssen , Peijs ja Palacio Vallelersundi ottivat sen esille : nimittäin kysymys pk-yrityksistä .
Monet puhujat ovat painottaneet tätä .
Komissio kiinnittää erityistä huomiota pk-yritysten oikeusvarmuuteen .
Ehdotamme järjestelmää , joka parantaa tuntuvasti pk-yritysten oikeusvarmuutta .
Miksi ?
Onko kyseessä pelkkä poliittinen ele ?
Ei ole .
Ehdotamme järjestelmässä aineellisten määräysten uudistamista siten , että useimmat pk-yritykset kuuluvat ryhmäpoikkeusasetusten piiriin , kuten vertikaalisten rajoitusten alalla .
Useimpien pk-yritysten markkinaosuus on itse asiassa alle 30 prosenttia .
Meillä on de minimis -ilmoitus , joka sisältää julistuksen , jonka mukaan 81 artiklan 1 kohdan mukainen ankara kielto ei yleensä koske pk-yrityksiä , koska niillä ei ole määräävää markkina-asemaa .
Laadimme parhaillaan uusia ryhmäpoikkeuksia ja suuntaviivoja , joissa otetaan huomioon pk-yritysten erityistilanne , ja myös uudistamista koskeva valkoinen kirjamme parantaa pk-yritysten tilannetta ensiksikin poistamalla nykyisestä ilmoitusjärjestelmästä johtuvan byrokratian ja toiseksi mahdollistamalla 81 artiklan 3 kohdan välittömän soveltamisen , mikä hyödyttää erityisesti pk-yrityksiä .
( IT ) Neljäs kysymys koskee oikeusvarmuutta .
Jäsen Evans , oikeusvarmuus tunnustan sen itse ensimmäisenä on tietenkin yritysten kannalta tärkeää , eikä ainoastaan lakimieskunnalle , jolla myös on erittäin tärkeä tehtävä Euroopan rakentamisessa .
Oikeusvarmuus on tärkeää yritysten kannalta : tämän aiheen tärkeydestä puhui viimeisessä puheenvuorossaan myös oikeudellisten ja sisämarkkina-asioiden valiokunnan puheenjohtaja Palacio Vallelersundi , ja kiitän häntä siitä , että hän ymmärtää yhtenäismarkkinoita koskevat teemat aina laajasti , ja tässä tapauksessa niin , että mukaan on otettu myös kilpailu .
Olen vakuuttunut siitä , että tällä ehdotuksella lisätään yritysten oikeusvarmuutta kolmesta syystä : näin voidaan 81 artiklan 3 kohdan nojalla suoraan ilman edeltävää päätöstä antaa lupa kaikkiin niihin kilpailua rajoittaviin sopimuksiin , jotka täyttävät niiden myöntämisestä annetut ehdot ; näin yritysten tukeminen tehdään mahdolliseksi esittämällä perusteltuja lausuntoja , jos on tulkinnallisia epäselvyyksiä ; näiden toimien lisäksi asetetaan ryhmäpoikkeusasetuksia sekä suuntaviivoja , joilla pyritään sääntöjen selventämiseen ja niiden varmuuden takaamiseen .
( FR ) Thyssen viittasi myös kysymykseen yritysten lakimiesten laillisesta etuoikeudesta .
Muistuttaisin vain , että tuomioistuin teki asiasta päätöksen vuonna 1982 , kuten minua paremmin tiedätte .
Päätös on edelleen voimassa , eikä ole mitään perusteita sille , että se pitäisi asettaa kyseenalaiseksi .
Valkoisen kirjan perusteella kysymystä on tarkasteltava uudelleen vain yhden ainoan näkökohdan luottamuksellisten tietojen vaihdon osalta .
Tällä hetkellä keskustellaan siitä , millaisia takeita yrityksille olisi annettava .
( IT ) Arvoisa puhemies , nyt siirryn käsittelemään nopeasti jäsen Rapkayn mietintöä , jonka tekijää haluan kiittää lämpimästi hänen työnsä korkeasta tasosta ja siitä tuesta , joka olennaisissa asioissa on annettu komission kilpailupolitiikkaa koskevalle XXVIII vuosikertomukselle .
Käsittääkseni näkemykset ovat varsin yhteneviä , mutta Rapkayn mietinnössä on sellaisia painotuksia , joita velvollisuutemme on käsitellä varsin huolellisesti .
Ajan säästämiseksi mainitsen niistä vain kaksi : ensimmäinen koskee avoimuuden lisäämistä entisestään .
Parlamentti tietää , miten tärkeänä me kaikki pidämme avoimuutta kilpailupolitiikassa , ja myös minä itse , siitä ensimmäisestä päivästä lähtien , kun olin 1. syyskuuta valiokunnan kuultavana taloutta ja raha-asioita koskevissa kysymyksissä .
Mitä tulee kilpailupolitiikan kansainväliseen ulottuvuuteen , voin vakuuttaa teille , jäsen Rapkay , että komissio on valmis toimittamaan parlamentille kertomuksen tästä aiheesta , johon myös jäsen Randzio-Plath kiinnitti huomiomme ja josta voin todeta , että meillä on varsin tyydyttävät kahdenväliset suhteet Yhdysvaltojen , Kanadan ja Japanin kanssa ja että teemme työtä , jotta kauppajärjestössä syntyisi todellinen kilpailua koskeva asiakirja .
Yhtä lämpimästi kiitän myös teitä , jäsen Jonckheer , tekemästänne mietinnöstä , joka koskee seitsemättä yleiskatsausta Euroopan unionin valtiontuista .
En käsittele tässä yhteydessä yhteispäätösmenettelyyn liittyviä kysymyksiä , mutta näin ei ole tietenkään siksi , etten pitäisi niitä tärkeinä .
Niillä on varsin paljon merkitystä toimielinten kannalta , ja ne ulottuvat epäilemättä paljon laajemmalle alueelle kuin pelkästään kilpailukysymyksiin .
Minulla ei ole siis rahkeita puhua tästä aiheesta , ja on ilmiselvää , että se kuuluu paljon laajempaan yhteyteen eli hallitustenväliseen konferenssiin .
Teidän ehdotustenne osalta , jäsen Jonckheer , te jo tiedätte , että yksikössäni vaikka voimavaroja onkin niukasti , ne ovat varsin pätevissä käsissä tehdään jo ahkerasti työtä valtiontukia koskevan luettelon ja valtiontukien tulostaulun laatimiseksi .
Odotan suurella innolla myös kahdeksannen yleiskatsauksen tuloksia , jonka osalta aikataulu on seuraava : nyt tammikuussa yksiköt työskentelevät , ja asia tulee komission hyväksyttäväksi maaliskuussa 2000 , jolloin voimme arvioida , ovatko viimeisimmät suuntaukset saaneet vahvistusta .
Jäsen Jonckheer , jäsen Thyssen ja jäsen Gemelli kyselivät , millä tolalla valmistautuminen hakijavaltioissa on sekä kilpailuasioissa yleensä että valtiontukiasioissa .
Voin kertoa lyhyesti , että teemme niiden kanssa työtä varsin ahkerasti ja myös käytännön työtä : hakijavaltioissa tehdään valmisteluja , kilpailulait on melkein laadittu ja nyt ollaan perustamassa asiaankuuluvia virkamiestahoja .
Niiden huolien osalta joihin , kuten tiedätte , itsekin yhdyn , jotka koskevat energiakysymyksiä ja varsinkin ympäristökysymyksiä , voin seuraavaksi kertoa , että olemme saattamassa päätökseen valtion ympäristötukia koskevan kehyksen tarkistamista .
Haluaisin lisäksi painottaa valtiontukiin liittyvien ongelmien osalta sitä seikkaa , jonka jäsen Riis-Jørgensen muiden muassa otti esiin ja joka koskee laittomien tukien takaisinperimistä .
Huhtikuussa 1999 komissio hyväksyi uuden menettelyä koskevan asetuksen , joka koski tiettyjä perintäasioissa käyttöön otettavia sääntöjä .
Saatte vielä huomata lähiaikoina tämän voin taata teille , kuinka vakavasti aiomme suhtautua näihin sääntöihin .
Arvoisa puhemies , lopuksi muutama vilpitön kiitoksen sana jäsen Langenille hänen tekemästään mietinnöstä , jonka aihe on eriytyneempi , muttei meille suinkaan vähemmän tärkeä .
Voin kertoa , että komission kertomuksessa terästeollisuudelle myönnetyistä valtiontuista ei tunnetusti käsitellä poikkeusmenettelyn nojalla tehtyjä yksittäisiä päätöksiä EHTYstä annetun sopimuksen 95 artiklan mukaisesti , kun on kyse päätöksistä , jotka eivät kuulu terästukisääntöjen piiriin .
Terästukia koskevien heinäkuussa 2002 voimaan tulevien uusien määräysten osalta huolehdimme siitä , että ankaraa kuria sovelletaan jatkossakin , sillä sen tarpeellisuus myönnetään nykyään myös terästeollisuudessa .
Kun olemme saattaneet uusia sääntöjä koskevan ehdotuksemme valmiiksi ja valinneet sopivimman oikeudellisen muodon , olen iloinen voidessani tulla kertomaan teille näkemyksestämme .
Arvoisa puhemies , minusta oleellista on tässä keskustelussa , josta olen varsin kiitollinen parlamentille , Euroopan parlamentin mielestäni varaukseton kilpailupolitiikalle antama älyllinen ja poliittinen tuki sekä komission työskentelyn merkityksen tunnustaminen ja luottamuksen osoittaminen sille , että näin tapahtuu jatkossakin .
Näistä asioista olen erityisen kiitollinen .
Jatkamme varsinkin talous- ja raha-asioiden valiokunnan kanssa - mutta yleisellä tasolla myös parlamentin kanssa - jo käynnistettyä toimielinten välistä vuoropuhelua .
Asiasta puheen ollen , hyvä Palacio , pidin kovasti ilmauksestanne , joka koski sitä , että meidän kaikkien on soudettava , ja mikäli mahdollista , samaan suuntaan .
Kilpailu ei ole tavoite , kuten jäsen Rapkay oikeutetusti huomautti , vaan korvaamattoman tärkeä väline Euroopan rakentamisessa .
Kuten jäsen von Wogau keskustelun alussa totesi , kilpailu ei loppujen lopuksi ole abstrakti asia , vaan se on kansalaisten etujen mukaista ja sosiaalisen markkinatalouden perusta .
Haluaisin myös sanoa , että Euroopan rakentamisessa kilpailu on ollut ja on jatkossakin tärkeää myös kansalaisten , eikä ainoastaan talouden kannalta .
Kiitän teitä , komission jäsen Monti .
Yhteiskeskustelu on päättynyt .
Äänestys toimitetaan huomenna klo 12.00 .
 
Unionin taloudellisten etujen rikosoikeudellinen suojaaminen Esityslistalla on seuraavana Theaton laatima talousarvion valvontavaliokunnan mietintö ( A5-0002 / 2000 ) parlamentin suosituksista komissiolle unionin taloudellisten etujen rikosoikeudellisesta suojaamisesta . - ( DE ) Arvoisa puhemies , vuodesta toiseen näemme ennen kaikkea Euroopan tilintarkastustuomioistuimen tarkastuskertomuksista , että Euroopan unionin talousarviosta häviää varoja tuhlaavaisuuden , huonon varainhoidon , säännönvastaisuuksien ja jopa oletettujen raskauttavien petosten vuoksi .
Nämä epäkohdat ovat jo hyvän aikaa haastaneet parlamenttia tekemään aloitteita toimista , joiden on määrä palvella niiden eurooppalaisten veronmaksajien rahojen suojaamista , joilta unionin talousarvio saa viime kädessä varansa .
Erityistä huomiota kiinnitetään tässä yhteydessä petosten torjumiseen , niiden selvittämiseen , niistä rankaisemiseen ja niiden estämiseen .
UCLAFin luominen aina työryhmän asettamisesta lähtien petostentorjuntavirasto OLAFin perustamiseen saakka olivat tärkeitä askeleita , samoin kuin yhteisön taloudellisten etujen suojaamista ja paikan päällä tapahtuvaa valvontaa koskeva asetus .
Unioni voi antaa rangaistuksia paljastetuista tapauksista vain hallinto-oikeuden alalla .
Komission vaatimukset perusteettomasti saatujen rahojen palauttamisesta ovat olleet toistaiseksi vain kohtalaisen menestyksekkäitä .
Rikosoikeudelliset toimet kuuluvat jäsenvaltioiden toimivaltaan .
Koska molemmat oikeudelliset näkökohdat limittyvät usein toisiinsa ja koska unionin talousarvioon kohdistuvat rikkomukset , joita myös järjestäytynyt rikollisuus tekee , lisääntyvät koko Euroopassa , jäsenvaltioiden välinen toimivalta on epäselvä .
Lisäksi tulevat yksittäisten kansallisten säännösten erot sekä pitkälliset ja jopa toteuttamatta jäävät molemminpuoliset oikeusapupyynnöt .
Tätä eivät muuttaneet mitenkään myöskään Eurooppa-neuvoston vuonna 1995 allekirjoittama taloudellisten etujen suojaamista koskeva sopimus eivätkä kummatkaan sen jälkeen tehdyt pöytäkirjat .
Sopimuksen voimaantulo edellyttää , että kaikki 15 jäsenvaltiota ratifioivat sen .
Toistaiseksi sen on tehnyt viiden vuoden aikana vain neljä jäsenvaltiota .
Tämä pysähtyneisyys , joka uhkaa heikentää unionin uskottavuutta , on saanut parlamentin ehdottamaan eurooppalaisen yleisen syyttäjäviraston perustamista .
Ei ole missään nimessä tarkoitus luoda ylikansallista rikos- ja prosessioikeudellista järjestelmää .
Tavoitteena on pikemminkin antaa unionille erityiset välineet sen taloudellisten etujen suojaamista varten toissijaisuusperiaatetta noudattaen .
Tämänpäiväisen mietinnön myötä herätämme tämän ajatuksen uudelleen henkiin ja vaadimme komissiota esittämään lakiehdotuksia tämän tavoitteen toteuttamiseksi .
Siinä yhteydessä käsitellään kokonaisuudessaan myös oikeudellisten ja sisämarkkina-asioiden valiokunnan sekä kansalaisvapauksien ja -oikeuksien sekä oikeus- ja sisäasioiden valiokunnan lausunnoissa esitettyjä asioita .
Esitämme kaksi suositusta , jotka ovat seurausta OLAFin perustamisesta ja joiden on määrä varmistaa sen toiminnallinen ja oikeudellinen tehokkuus ja avoimuus sekä yksilönoikeuksien suojeleminen .
Sitä varten tarvitsemme - tämä on ensimmäinen suositus - lakitekstin , jossa on otettu huomioon unionin taloudellisia etuja vahingoittavat rikokset ja johon on kirjattu pääperiaatteet .
Yhdessä tarkistusehdotuksessa puollan sitä , että komissiolle myönnetään aikaa ehdotuksen laatimiseen 30. syyskuuta asti .
Toinen suositus koskee rikosoikeudellista menettelyä .
Komission tulisi - ja myös tältä osin olen muuttanut määräaikaa 31 : seen toukokuuta 2000 saakka - ehdottaa komission institutionaalisen vastuun alaisena toimivan riippumattoman elimen , jonka toimivaltaan kuuluu toiminnan koordinointi ja OLAFin tutkintatoimien säännönmukaisuuden valvonta , perustamista koskeva asetusehdotus .
Jo olemassa oleva valvontajärjestelmä voi valvoa vain viraston johtajan riippumattomuutta .
Tällaisen asetusehdotuksen tulisi sisältää tämän elimen riippumattomuus ja määritellä sen tehtävät , jotka rajoittuvat unionin taloudellisiin etuihin liittyviin OLAFin sisäisiin tutkinta- ja oikeustoimiin sekä sen suhteisiin kansallisiin viranomaisiin .
Tämä ei vaikuta edelleenkään jäsenvaltioiden oikeudenkäyttöön .
Yhteisöjen tuomioistuimen on määrä vastata toimien laillisuuden valvonnasta .
Kehotamme lisäksi tulevaa hallitustenvälistä konferenssia perustamaan eurooppalaisen yleisen syyttäjäviraston , jonka on tarkoitus suojata unionin taloudellisia etuja , perustamista koskevan keskustelun mahdollisuuksien mukaan nimekkäiden tutkijoiden laatiman ja tällä välin laajasti tunnustetun tutkimuksen , niin sanotun Corpus Juris -kokoelman sekä sen jälkeen ilmestyneiden toteuttamismahdollisuuksista tehtyjen selvitysten pohjalta .
Lisätukea tälle hankkeelle annetaan myös toisessa asiantuntijakomitean kertomuksessa .
Komissio , komission jäsenet Barnier ja Vitorino sekä muutamat jäsenvaltiot suhtautuvat myös avoimesti tähän ajatukseen .
Pyydän teitä , hyvät kollegat , hyväksymään tämän mietinnön , jonka talousarvion valvontavaliokunnan suuri enemmistö on hyväksynyt .
Me voimme toimia tältä osin jälleen suunnannäyttäjänä , jotta parlamentti toimii aktiivisesti ehkäistäkseen ennalta talouden huonoa hoitoa ja erityisesti petoksia sekä antaakseen rangaistuksen siellä , missä se on tarpeen . .
( ES ) Arvoisa puhemies , olen tyytyväinen voidessani käyttää puheenvuoron tätä mietintöä koskevassa keskustelussa ja onnittelen esittelijä Theatoa .
Olen sitä mieltä , että valiokuntien välinen yhteistyö on toiminut erittäin hyvin tämän mietinnön kohdalla ja että lopputulos , jota käsittelemme tänään , on maltillinen ja selkeä mietintö erityisen arkaluonteisesta asiasta .
Maltillisuutta ja selkeyttä tarvitaankin aivan erityisesti kehitettäessä 280 artiklan 4 kohtaa .
Jos meidän nimittäin täytyisi palkita kaikkein vaikeimmin ymmärrettävä , epäselvin ja sekavin artikla - miten sitä sitten halutaankin kutsua - , kilpailu olisi epäilemättä hyvin tasaväkinen , sillä perustamissopimus on monimutkaisten artiklojen aarreaitta , mutta mainitsemani artikla on epäilemättä yksi parhaita ehdokkaita tuon palkinnon saajaksi .
Asia on sitä paitsi erityisen arkaluonteinen , koska kyseessä on yhteisön taloudellisten etujen suojaaminen , kuten esittelijä Theato erittäin hyvin sanoi .
Olemme kaikki tietoisia siitä - ja parlamentti on tuonut esille tämän huolenaiheen tai ollut siinä todellinen johtohahmo - , että yhteisön taloudelliset edut täytyy suojata .
Olkaamme kuitenkin varuillamme ja , kuten ranskalaiset sanovat , " ne jettons pas le bébé avec l ' eau du bain " ( älkäämme heittäkö lasta pois pesuveden mukana ) .
Toisin sanoen yhteisön taloudellisten etujen suojaamisessa on yhtäältä kunnioitettava - ja esittelijä Theato sanoi tämän - jäsenvaltioiden toimivaltuuksia mutta myös muita asioita , jotka vaikuttavat kansalaisiin ja välttämättömiin takeisiin .
Theaton mietinnön johtopäätökset turvaavat ne täysin .
Näin ollen toivon oikeudellisten ja sisämarkkina-asioiden valiokunnan puheenjohtajana ja ilman muuta myös parlamentin jäsenenä , että parlamentin laaja enemmistö puoltaa huomenna mietintöä ja että komissio panisi sen hyvin täytäntöön .
Arvoisa puhemies , kuten parlamentin jäsen Theato sanoi , tämä on kriittinen mietintö .
Se on talousarvion valvontavaliokunnan ehdottama mietintö ja valiokunta-aloitteinen mietintö .
Yksi syy siihen , että halusimme niin innokkaasti laatia tämän mietinnön , oli se , että Euroopan unioni yhdistetään petoksiin ja huonoon hallintoon , halusimmepa me sitä tai emme .
Se on joskus liioiteltua , mutta niin asia kuitenkin on .
Meidän täytyy tehdä asialle jotakin .
Jotkin jäsenvaltiot eivät ole noudattaneet osaa niistä toimista , joita olemme ottaneet käyttöön - ja älkäämme unohtako sitä , että jäsenvaltiot panevan täytäntöön noin 80 prosenttia EU : n talousarviosta .
Monet niistä eivät ole ratifioineet taloudellisten etujen suojaamista koskevaa yleissopimusta , ja näin ollen oli selvästikin pakko tehdä jotakin radikaalimpaa .
Meidän täytyy suhtautua vakavasti tähän tehtävään .
Meidän täytyy pystyä asettamaan syytteeseen ne henkilöt , jotka syyllistyvät petoksiin Euroopan unionia vastaan .
Kysymys kuuluukin : kuka asettaa heidät syytteeseen ?
Todelliset vaikeudet alkavat tästä .
Kenelle tehtävä kuuluu , kun kyse on elimestä , joka ulottuu niin monen rajan yli ?
Meidän täytyy ottaa huomioon myös jäsenvaltioiden huolenaiheet .
Euroopan yleisen syyttäjän viraston perustamista koskeva ehdotus on erittäin arkaluonteinen .
Olemme kaikki tietoisia siitä , että kaikkialle ulottuva federalistinen lähestymistapa ja sellainen tilanne , jossa eurooppalainen oikeusviranomainen menee kansallisten oikeusviranomaisten edelle , on joidenkin mielestä liikaa .
Keskustelun on kuitenkin alettava , ja pyydämmekin näin ollen HVK : ta aloittamaan keskustelut .
Parlamentti pitää Euroopan unionin talousarvion valvojana erittäin tärkeänä sitä , miten suhtaudutaan Euroopan unionin toimielimissä työskenteleviin henkilöihin .
Nyt , kun tarkastelemme koko uudistusprosessia , on ehdottoman tärkeää , että välitämme oikeanlaisen viestin .
Ihmisten täytyy ymmärtää , että jos he syyllistyvät petokseen , heidät asetetaan syytteeseen , ja näin ei tällä hetkellä ole .
Parlamentin jäsen Palacio tarkasteli kysymystä siitä , pitäisikö meillä olla sitä varten oikeusviranomainen .
Haluaisin tehdä selväksi , että ryhmäni aikoo esittää tarkistusta , jolla poistetaan se yksityiskohta , miten komission pitäisi puuttua tähän kysymykseen .
Olemme tietoisia siitä , että asia on arkaluonteinen .
Tiedämme , että komissio tarvitsee kenties liikkumavaraa neuvotellakseen sellaisen ratkaisun , jonka kaikki osapuolet voivat hyväksyä .
Haluaisin vain tehdä selväksi , että emme sitoudu tässä Corpus Jurikseen emmekä federalistisen Euroopan yleiseen syyttäjään .
Sitoudumme kuitenkin selvästi muuttamaan nykytilannetta , jota ei millään tavalla voida hyväksyä .
Arvoisa puhemies , haluaisin aloittaa kiittämällä arvoisaa parlamentin jäsen Theatoa hänen mietinnöstään .
Olen sitä mieltä , että mietintö on erinomainen ja että ryhmäni kannattaa sitä suurimmalta osin .
Minulla on vain sellainen vahva tunne , että hän olisi tässä vaiheessa oikeastaan halunnut mennä hieman pitemmälle .
Kuunneltuani keskusteluja viiden tai kuuden viimeisen kuukauden aikana näin olisi hyvin voinut olla .
Me kaikki tiedämme , että vuonna 1995 sovittiin , että unionin taloudellisten etujen rikosoikeudellisesta suojaamisesta täytyy huolehtia paremmin , mutta jäsenvaltiot eivät ole hoitaneet osaansa .
Se on yksinkertaisesti poliittinen tosiasia , ja uskoakseni emme voi tehdä sille tällä hetkellä juuri mitään .
Mahdollisuutena on nyt se , että komissio tekee perustamissopimuksen 280 artiklan perusteella uusia aloitteita , ja haluaisin ehdottaa komissiolle , että se tekisi ne tosiaan mahdollisimman nopeasti .
Minun ryhmäni - päinvastoin kuin edellinen puhuja , joka on jo lähtenyt - kannattaa vahvasti Euroopan syyttäjävirastoa .
Epäilemättä kollegani Jan-Kees Wiebenga syventyy tähän vielä enemmän , koska hän on jo itse laatinut mietinnön asiasta .
Mielestäni meidän täytyy saada aikaan yhteisötasolla mahdollisimman pikaisesti määritelmä siitä , mikä on tarkalleen ottaen petosta ja mikä säännönvastaisuutta .
Olen ollut itse mukana kauttakulkuliikenteen tutkintavaliokunnassa .
Yksi suurista ongelmista siinä asiassa oli se , että jos tekee jotakin väärin - ja silloin on kysymys ennen kaikkea Euroopan unionin tuloista - , se on tietyissä maissa säännönvastaisuus ja tietyissä maissa rikos .
Ajattelin , että sellainen ei saa olla enää kauan mahdollista , ei varmasti enää tällä hetkellä .
Sitten yksi yleispoliittinen asia .
Mitä me sitten ikinä sanommekin Euroopan parlamentin vaaleista , alhainen äänestysprosentti on tosiasia .
Voimme parantaa sitä puuttumalla nopeasti rikollisuuteen Euroopassa , ja sen täytyy tapahtua yhteisötasolla .
Arvoisa puhemies , myös minä kiitän mietinnön esittelijää .
Jäsen Theaton mietintö voi auttaa aikaansaamaan uutta luottamusta eurooppalaisiin instituutioihin .
Se on uskoakseni meille kaikille erittäin tarpeen , kun ajattelemme viimeisten Eurooppa-vaalien tulosta ja äänestysvilkkautta .
Ongelma on toki sama vuodesta toiseen .
Tilintarkastustuomioistuin julkistaa kertomuksensa , jossa jäsenvaltioita syytetään erilaisista petoksista .
Eurooppalaisilla toimielimillä on kuitenkin ollut tähän asti liian vähän mahdollisuuksia puuttua tähän ja huolehtia siitä , että nämä syytteet todellakin toteutetaan ja että tilanne paranee .
Juuri tämä menettely vähentää luottamusta vuosi vuodelta .
Jäsen Theaton mietintö ja hänen ehdotuksensa voivat mielestäni edistää juuri tämän tilanteen muuttumista päinvastaiseksi sekä sen selväksi tekemistä , että eurooppalaiset instituutiot huolehtivat siitä , että eurooppalaisia rahoja käytetään myös tarkoituksenmukaisesti ja ettei siinä suhteessa ilmene petoksia .
On tärkeää , että otamme ensimmäisen jo otetun askeleen jälkeen , joka oli UCLAFin muuttaminen OLAFiksi eli riippumattomaksi elimeksi , nyt toisen askeleen ja luomme OLAFille myös oikeuskehyksen , jotta se voi toimia myös turvallisessa oikeuskehyksessä .
Sitä varten tarvitsemme eurooppalaisen yleisen syyttäjän viraston , joka huolehtii siitä , että myös epäillyille on olemassa selkeä oikeusturva .
Minun on kuitenkin sanottava tästä , että ryhmäni ei valitettavasti äänestä yhtenäisesti mietintönne puolesta .
Toivon tämän keskustelun vakuuttavan vielä muutamia jäseniä .
Ryhmässämme vallitsee kuitenkin valitettavasti edelleen liian suuria epäilyksiä siitä , että OLAFista muodostuu eurooppalainen elin , joka vähentää toissijaisuusperiaatteen toteutumista .
Minä kuitenkin teen oman osuuteni sen hyväksi , että jäsen Theaton mietintö saa taakseen suuremman tuen .
Arvoisa puhemies , pääosin kannatamme meille esiteltyä päätöslauselmaa , vaikka mielestämme se ei voikaan olla parlamentin kehotus neuvostolle , jotta perustamissopimuksia muuttamalla varmistettaisiin unionin taloudellisten etujen tehokas rikosoikeudellinen suoja .
Eurooppalaisen yleisen syyttäjäviraston perustaminen ja unionin valtioiden yhteisten rikosperusteiden luominen on epäilemättä hyvä ajatus , mutta pidän mahdottomana , että se voitaisiin toteuttaa ilman , että ensin on otettu käyttöön unionin oikeusjärjestelmä .
Puhumme siis tällä hetkellä rikosoikeudesta , ja sillä alalla jäsenvaltiot vastustavat ja tulevat aina vastustamaan tiukasti asian antamista yhteisön käsiin .
Niinpä ei voida ajatella , että voitaisiin toteuttaa sellaisia oikeudellisia normeja , jotka olisivat olennaisia ja jotka koskisivat menettelyjä ainoastaan yhdellä alalla , millä tarkoitan taloudellisten etujen suojaamista , ilman että ensin olisi luotu unionin oikeusjärjestelmä .
Jäsen Theaton mietinnössä esitettyjen tarkkojen ja tyhjentävien perusteiden lukeminen riittää vielä ratkaisematta olevien ongelmien määrän ja laadun huomaamiseksi .
Tätä pyrkimystä on kuitenkin kannustettava , eikä ole epäilystäkään siitä , että juuri yritettäessä suojata näitä taloudellisia etuja huomataan , kuinka tarpeen on laatia perussopimuksiin sisällytettävä yhteisön Corpus Juris .
Omasta puolestani ja ryhmäni puolesta ilmoitan lisäksi toivovani , että unionin raha-asioissa osoittama into näyttäisi suuntaa myös sellaisen Euroopan oikeusjärjestelmän luomiselle , jossa noudatettaisiin kansalaisten oikeuksia ja heille annettuja takeita , eli sellaisen järjestelmän luomiseen , jossa ne takeet , jotka valitettavasti monissa jäsenvaltioissa eivät ole riittäviä , saataisiin kohotettua korkeammalle tasolle .
Niinpä oman ryhmäni puolesta ilmaisen kannattavani Theaton mietintöä ; kuitenkin olen sitä mieltä , että kyse on pääasiallisesti sellaisesta aiheesta , joka kuuluu hallitustenvälisen konferenssin esityslistalle .
Arvoisa puhemies , Theaton mietinnössä Euroopan unionin taloudellisten etujen suojaamisesta ehdotetaan erityisesti rikoskanteiden pikaista keskittämistä perustamalla Euroopan syyttäjävirasto .
Tämä ehdotus on jyrkässä ristiriidassa nykyisen järjestelmän hengen kanssa , jossa kansallisten oikeusjärjestelmien ytimessä olevan rikosoikeuden ja rikosoikeudellisen menettelyn katsotaan kuuluvan jokaisen kansan itsenäiseen päätösvaltaan ja kunkin valtion yksinomaiseen toimivaltaan .
Ajatuksella Euroopan syyttäjäviraston perustamisesta pyritään sitä vastoin siihen , että tietyssä vaiheessa valtioilla on toissijainen asema näissä asioissa .
Ehdotus synnyttäisi myös uudistusten sarjan , jota on mahdoton ennakoida .
Theaton mietinnön mukaan Euroopan syyttäjävirastoa tarvitaan erityisesti siksi , että petostentorjuntaviraston , OLAFin , tutkimuksia olisi valvottava paremmin .
Tänään käsiteltävästä van Hultenin mietinnöstä käy kuitenkin samaan aikaan ilmi , että Euroopan unionin jonkin tuomioistuimen olisi puolestaan valvottava Euroopan syyttäjävirastoa .
Näin siis pieni eurooppalainen uudistus voi kätkeä taakseen keskisuuren uudistuksen , ja keskisuuri uudistus voi kätkeä taakseen suuren uudistuksen .
Puhumattakaan siitä , että suuri uudistus voi puolestaan kätkeä taakseen valtavan uudistuksen , koska pian voimme saada käsiteltäväksemme ehdotuksen Euroopan rikosoikeudesta ja sen jälkeen ehkä Euroopan oikeusministeristä , jota Euroopan parlamentti valvoo laajennetuin valtuuksin .
Olen näin ollen sitä mieltä , että tämäntyyppisiä näennäisen yksittäisiä uudistuksia ehdotettaessa on kiinnitettävä erityistä huomiota siihen , että ne saattavat johtaa valtatasapainon järkkymiseen .
Lopuksi olemme sitä mieltä , että Euroopan syyttäjävirastoa koskevan ehdotuksen tapaiset ehdotukset ilmentävät kyvyttömyyttä mieltää Eurooppaa muulla tavalla kuin supervaltion ympärille keskittyvänä pyramidina .
Unioni kansakuntien Euroopan puolesta -ryhmä haluaa päinvastoin moninapaisen Euroopan , jossa kansakunnat muodostavat verkoston .
Verkostoa voitaisiin hyödyntää esimerkiksi sovittamalla paremmin yhteen kansallisia syyttäjävirastoja ja mahdollisesti järjestämällä kansallista erityiskoulutusta yhteisön varoihin kohdistuvista rikoksista .
Arvoisa puhemies , oikeuskehys on siis jo olemassa .
Se on periaatteeltaan hyvä .
Sitä tarvitsee vain parantaa .
Arvoisa puhemies , jäsen Theato ehdottaa meille toimielinjärjestelmän mullistamista kahdesta syystä .
Kansalaisten , joiden ei uskota välittävän 20 miljoonasta työttömästä eikä tuhansista hulluista lehmistä , uskotaan olevan huolestuneita taloudelliset edut vaarantavista petoksista , ja näiden kahden syyn perusteella on luotava kaksi järjestelmää : Euroopan rikosoikeudellinen säännöstö , jossa määritellään yhteisön vastaiset rikokset , ja Euroopan syyttäjävirasto .
Jäsen Theato on ilmeisesti unohtanut vielä eurooppalaisen vankilan , kun otetaan huomioon , että FBI , Euroopan poliisi on jo olemassa OLAFin muodossa .
Tämä kokonaisuus luotaisiin kahdella asetuksella , joista toinen koskisi syyttäjävirastoa ja toinen rikosoikeudellista säännöstöä ja joiden perustana olisi perustamissopimuksen 280 artikla , toisin sanoen johdettu oikeus , koska johdettu oikeus on omiaan sallimaan kaikenlaisia johdannaisia .
Kyseessä onkin kaksi harha-askelta .
Ensinnäkin klassinen aatteellinen , eurofederalistinen harha-askel , yhtenäismarkkinat , yhteinen arvonlisävero , yhteinen diplomatia , yhteinen armeija ja nyt yhteinen rikosoikeudellinen säännöstö ja yhteinen syyttäjävirasto .
Kaikki tämä vain sen vuoksi , että voidaan torjua alle miljardin euron arvosta tehtyjä petoksia , kun kymmeniä miljardeja euroja heitetään hukkaan yleisen tullietuusjärjestelmän , vapaakauppa-alueiden , Chiquitan tullihelpotusten ja niiden miljardien vuoksi , joita menetetään neljännestä rahoituslähteestä , BKT : stä , talousarvion säännöstelysopimuksen seurauksena .
Toinen harha-askel on puritaanisuus : Pohjois-Saksan Eurooppa , luterilainen , kalvinistinen ja kveekarien Eurooppa haluaa alistaa meidät moraaliseen järjestykseensä .
Pohjimmiltaan on niin , että mitä enemmän tavat höltyvät , sitä enemmän pidetään kiinni kukkaron nyöreistä .
Arvoisa puhemies , hyvät parlamentin jäsenet , Euroopan unionin taloudellisten etujen tehokas rikosoikeudellinen suojaaminen on välttämätöntä , nyt enemmän kuin koskaan .
Aiemmat petos- ja korruptioskandaalit ovat horjuttaneet pysyvästi Euroopan kansalaisten luottamusta .
Taloudellisten varojen asianmukaista käyttöä koskevien parlamentin pyrkimysten uskottavuus seisoo ja kaatuu niiden pyrkimystemme mukana , joiden tavoitteena on väärinkäytösten korjaaminen ja estäminen jatkossa .
Niihin eivät kuulu vain hallinnolliset , vaan myös rakenteelliset muutokset , mikä tarkoittaa , että meidän on luotava välineitä , joiden avulla voidaan ylipäätään taata taloudellisten etujen rikosoikeudellinen suojaaminen .
Vuoden 2000 hallitustenvälinen konferenssi tarjoaa tähän keskustelufoorumin .
Nyt voidaan tietysti ottaa sellainen näkökanta , että rikos- ja prosessioikeus kuuluvat ehdottomasti jäsenvaltioiden lainsäädännön piiriin eikä toissijaisuusperiaatteen voida edes ajatella koskevan niitä .
Minä itse kuulun kiistatta toissijaisuusperiaatteen puolustajiin ja vastustan Euroopan tason toimivaltuuksien jokaista uutta laajentamista .
Juuri hallitustenvälisen konferenssin työtä koskevissa vaatimuksissa painopisteen tulisi olla selkeää toimivallan rajaamista koskevassa vaatimuksessa .
Tämä ei ole kuitenkaan ristiriita , sillä rikos- ja prosessioikeudellista välinettä koskevassa vaatimuksessa , kuten mietinnön suosituksissa 1 ja 2 on esitetty , on oikeastaan kyse EU : n omimpien etujen tavoittelemisesta , mikä ei sikäli loukkaa jäsenvaltioiden oikeudellisia etuja , vaan päinvastoin tukee niitä ainakin epäsuorasti .
Asiantuntijoiden vahvistama rikosoikeudellisen säännöstön yhteensopivuus erilaisten kansallisten lainsäädäntöjen kanssa osoittaa , että Euroopalla on myös rikosoikeuden osalta hyvin paljon yhteistä , kun on esimerkiksi kyse tähän liittyvien rikosten sisällöstä .
Nämä näkökohdat huomioon ottaen pidän vaaditunlaisen kehyksen luomista asianmukaisena ja OLAFin jatkokehityksen kannalta myös välttämättömänä .
Arvoisa puhemies , voiko Euroopan yleinen syyttäjä poistaa EU : n varoihin kohdistuvat suuret petokset ?
Enpä usko .
Voimme sen sijaan päästä pitkälle nykyisten välineiden avulla .
Euroopan yleisen syyttäjän vaihtoehtona voisi olla Eurojust , kuten viimeksi pidetyssä huippukokouksessa ehdotettiin .
Eurojustin on alkuvaiheessa oltava Europolin alainen ja tuettava rikostapausten tutkintaa .
Tarvitsemme juuri sellaista käytännön tasolla tehtävää yhteistyötä .
OLAFia , Europolia ja henkilöiden luovuttamista ja vastavuoroista oikeusapua koskevaa sopimusta on hyödynnettävä täysin , ja voimme saavuttaa asioissa huomattavaa edistystä , kun jäsenvaltiot lopulta ratifioivat vuonna 1995 laaditun petoksia koskevan yleissopimuksen .
Olen kuitenkin samaa mieltä esittelijän kanssa : on täysin mahdotonta hyväksyä sitä , että useimmat jäsenvaltiot eivät ole vielä ratifioineet sopimusta .
Tilanne on yksinkertaisesti liian huono , ja ymmärrän hyvin , että kansalaiset käyvät kärsimättömiksi ja vaativat nyt Euroopan syyttäjäviraston perustamista .
Sen perustaminen on kuitenkin jättiläismäinen hanke .
Vain kaikkein törkeimmillä rikoksilla on rikosoikeudellisia seurauksia .
90 prosenttia tapauksista on kurinpidollisia tapauksia , jotka liittyvät huonoon hallintoon tai epäpätevyyteen .
Tarvitsemme sen sijaan kunnollista sisäistä valvontaa , ja meillä on oltava paremmat mahdollisuudet irtisanoa työntekijöitä .
Meidän on muutettava henkilöstön ohjesääntöä ja kurinpitomenettelyä , ja erityisesti meidän on muutettava käytäntöä .
Nykyään emme koskaan käytä henkilöstön ohjesäännön 52 artiklaa , joka koskee erottamista erittäin huonon hallinnon vuoksi .
Eikö meidän pitäisi ensin saada omat asiamme täysin kuntoon , ennen kuin ryhdymme rakentamaan uusia loisteliaita toimielimiä !
Arvoisa puhemies , me kaikki haluamme mielellämme tehdä jotakin yhteisön petostentorjunnalle .
Kysymys kuuluu nyt kuitenkin : tekeekö Euroopan unioni sille jotakin ?
Vastaus on , että tiedämme siitä harmillisen vähän .
Tampereen huippukokouksen aiheena oli rikollisuuden torjunta .
Kaikki olivat siihen muka tyytyväisiä , mutta todellisuudessa menestystä on saavutettu vähän .
Yhteisön petosten vastainen lainsäädäntö ei ole voimassa , koska jäsenvaltiot - kuten jo sanottiin - eivät vahvista esitettyjä sopimustekstejä .
Tässä asiassa täytyy siis tapahtua vielä paljon .
Mitä sitten täytyy vielä tapahtua ?
Täytyy tapahtua vielä kaksi asiaa , ja Theaton mietinnössä sanotaan se selkeästi ja hyvin .
Ensinnäkin kaikissa Euroopan unionin jäsenvaltioissa täytyy olla voimassa samat rangaistuksia koskevat säännökset .
Tarvitaan siis yhdenmukaistamista tällä rajatulla alueella .
Toiseksi , täytyy tosiaan perustaa Euroopan syyttäjävirasto , jolla on kaksi tehtävää : ensinnäkin avustaa kansallisia syyttäjävirastoja yhteisötason petosten oikeudenkäynneissä ja toiseksi valvoa Europolin ja OLAFin toiminnan laillisuutta , koska nämä kaksi tutkintavirastoa voivat tällä hetkellä toimia ilman laillisuuden valvontaa .
Euroopan syyttäjävirastoa ei tarvitse pelätä kaikista täällä esiintyvistä uhkakuvista huolimatta .
Se on aivan myönteinen asia , aivan kuten Europol .
Europol , poliisiyhteistyö , ei ole kansallisen poliisijärjestelmän yläpuolella , vaan sen tarkoituksena on tietojen vaihto poliisien välillä .
Juuri tätä samaa täytyy pienen ja rajallisen Euroopan syyttäjäviraston alkaa tehdä , ei kuitenkaan tutkintavaiheessa vaan oikeudenkäyntivaiheessa .
Parlamentti kannattaa tätä , samoin kuin asiantuntijakomitea .
Pyydän ministerineuvostoa ja Euroopan komissiota myös itse hyväksymään tämän toimenpiteen .
Arvoisa puhemies , haluan keskittyä Corpus Jurista koskevaan kysymykseen .
Kannatan suuresti sitä , mitä parlamentin jäsen Morgan sanoi tästä kysymyksestä .
Corpus Jjuris luotiin ilman minkäänlaista julkista keskustelua tai julkista osallistumista .
Manner-Euroopan inkvisitoriseen malliin perustuva Euroopan yleinen syyttäjä , jolla olisi ensisijainen tuomiovalta EU : n alueella , vaikuttaisi merkittävästi Irlannin ja Yhdistyneen kuningaskunnan perinteisiin järjestelmiin .
Yhtenäinen rikoslaki ja Euroopan yleinen syyttäjä ovat asioita , joista jäsenvaltioilla on oikeus saada tietää .
Itse asiassa , kun suunnitelma alun perin laadittiin , sanottiin , että se rajoittuisi EU : n talousarvion vastaisiin petoksiin .
Kun Corpus Juris julkaistiin vuonna 1997 San Sebastianissa - 140 : lle tarkkaan valikoidulle juristille eikä yhdellekään tiedotusvälineiden edustajalle - , tuolloinen Euroopan parlamentin puhemies Gil-Robles Gil-Delgado sanoi , että hän katsoi sen olevan vasta alkua ja että aikomuksena oli laajentaa EU : n toimivaltaa rikosasioissa kaikille rikollisen toiminnan osa-alueille .
Tästä asiasta täytyy käydä julkinen keskustelu .
Jäsenvaltioiden ja niiden kansalaisten täytyy saada asianmukaista tietoa .
On tarkasteltava Irlannin ja Yhdistyneen kuningaskunnan perinteisiin oikeusjärjestelmiin kohdistuvaa uhkaa .
Tätä asiaa pitää käsitellä paljon avoimemmin kuin tähän asti .
Ei voida hyväksyä sitä , että tällainen asia on tyrkytetty EU : n jäsenvaltioille ilman asianmukaista julkista keskustelua .
Arvoisa puhemies , hyvät kollegat , radikaalijäsenten puolesta kerron , että pidätyin talousarvion valvontavaliokunnassa äänestämästä tästä tekstistä , sillä yhdyn niihin huoliin , joita toisenlaista oikeuskulttuuria joka on varmasti tärkeä , eli common law -kulttuuria edustava edustaja niinkin arvovaltaisesti ilmaisi .
Tämän tekstin myötä olemme epäilemättä menneet liiallisuuksiin , sillä katsomme , että jotkin seikat on ratkaistava , ja on tärkeää , että yhteisön petokset tukahdutetaan ja saadaan aisoihin .
Kuitenkin se tapa , jolla valiokuntamme aikoo puheenjohtaja Theaton innolla ja peräänantamattomalla tahdolla panna tämän tekstin täytäntöön , antaa aihetta myös arvostelulle .
Tekstissä toinen arvostelun aihe koskee johdettua oikeutta .
Perustamissopimuksen 280 artiklan nojalla neuvostolle annetaan lupa etsiä sopivat välineet petosten torjumiseksi .
Olemme kuitenkin hieman epäuskoisia sen suhteen , että edistyksellinen toimielin voisi syntyä sen pohjalta , että tiettyjä kielteisiä vaikutuksia ei oteta huomioon , eli tarkoitan tällä sitä , että laiminlyötäisiin puolustuksen tarpeet ja hankaloitettaisiin näin merkittävällä oikeusjärjestelmän alalla samalla syyttäjän ja puolustuksen tehokasta toimintaa .
Halusimme osoittaa tätä epäuskoisuutta sillä , että valiokunnassa pidätyimme äänestämästä .
Arvoisa puhemies , uskoakseni olisi tarpeen harkita nimenomaan tätä aihetta Euroopan parlamentissa sekä täysistunnossa että valiokunnissa , vaikka onkin selvää , että keskustelusta ei voida rajata pois niitä seikkoja , jotka koskevat kulttuuria , oikeuskulttuuria ja niitä yhteyksiä , joissa näitä toimielinasioita käsitellään .
Joudumme nyt tarttumaan varsin vakaviin tapauksiin , jotka menneisyydessä näyttävät olleen yleinen tapa .
Tällä hetkellä jokin on muuttunut , ainakin menettelyjen tasolla ja varsinkin valvonnan osalta , mutta emme ole vielä tyytyväisiä varsinkaan , jos toimivaltaisilla tahoilla joudutaan puhumaan jopa Euroopan yleisestä syyttäjästä , rikoksista , petoksista , kavalluksista ja virkasalaisuuksien paljastamisesta koko unionin tasolla .
Käsittääkseni meidän on tietenkin turvattava yhteisön edut ja maine sekä hyvä suhde veronmaksajiin , jotka ovat välttämätön ja olennainen osa yhteisön toimintaa .
Tästä syystä on perusteltua käsitellä tätä yleisten ja yleismaailmallisten etujen suojaamista koskevaa ongelmaa niin , että yksittäisten valtioiden oikeuslaitos otetaan paremmin huomioon .
Silloin tuleekin ilmi eräs arkaluonteisempi ongelma : millaiset suhteet Euroopan yleinen syyttäjä aikoo solmia yksittäisiin jäsenvaltioihin ja niiden oikeuslaitokseen sellaisena kuin oikeuslaitos jäsenvaltioiden sisällä toimii ?
Mielestäni tätä aihetta olisi vielä käsiteltävä sekä kulttuurin että käytännön näkökulmasta .
Tällä hetkellä vaarana on , että luomme uuden toimielimen jo jäsenvaltioissa olemassa olevien lukuisten ja erilaisten toimielinten rinnalle .
Arvoisa puhemies , sanoisin erittäin mielelläni vielä aivan nopeasti jotakin kahdesta asiasta .
Ensinnäkin en halua viitata jäsenvaltioiden suvereniteetin ja toissijaisuusperiaatteen filosofisiin kysymyksiin , vaikka kannatankin lämpimästi sellaisen keskustelun käymistä , koska säännöllinen brittiläisten televisio-ohjelmien seuraaminen paljastaa minulle , että sikäläiset kansalliset poliitikot valittavat jokaiselle jäsenvaltiolle ominaista lainsäädäntökulttuuria koskevasta Euroopan laajuisesta uhasta .
Se muistuttaa toisinaan jo kabareeta eikä palvele asiasta käytävää keskustelua .
Tämä ei ole kuitenkaan asiani ydin .
Asiani ydin on Theaton mietintö .
Uskon , että tähän liittyvien juridisten vaikeuksien osalta - ja ilmeisesti Euroopan unionilla on vain hyvin pienet mahdollisuudet saattaa nämä rikokset tuomiovallan alaisuuteen eurooppalaisina rikoksina - konseptit ovat menneet matkan aikana juridiikan osalta sekaisin .
Viittaan suosituksiin 1 ja 2 .
Niissähän ei puhuta enää eurooppalaisesta yleisen syyttäjän virastosta , vaan juridisista syistä siitä on tullut nyt riippumaton eurooppalainen viranomainen , josta jäsen Theato käytti aiemmin nimitystä elin .
Tältä osin meillä on selvästikin vaikeuksia oikeusperustan kanssa .
Meillä on vaikeuksia myös rikosten kanssa .
Niitä koskevaa tekstiä ei muutettu .
Siellä ovat edelleen rikokset , jotka menevät tai ainakin voivat mennä niin sanotusti eurooppalaisia rikoksia pidemmälle , kuten rahanpesu , varastetun tavaran kätkeminen ja rikollisjärjestöön osallistuminen .
Tähän sisältyy mielestäni juridisia epäselvyyksiä , jotka tulisi poistaa .
Se , mikä on kuitenkin ehdottomasti tarpeen , ja siksi me tulemme äänestämään 1 kohdan puolesta ilman näitä suosituksia , on sellainen parlamentin selkeä poliittinen viesti komissiolle ja neuvostolle , että me haluamme tehdä selkeän lakitekstin avulla lopun näistä oloista sellaisina kuin ne ovat saaneet jalansijaa Euroopassa .
Arvoisa puhemies , parlamentti on ehdottanut jo useiden vuosien ajan yhteisön taloudellisten etujen erityistä ja yhtenäistä rikosoikeudellista suojaamista .
Totuus on se , että turhautuneisuus kasvaa , kun joutuu toteamaan , miten hauras on tämä yleissopimus ( siihen kuuluvine pöytäkirjoineen ) , jota ei ole vielä viiden vuoden kuluttua sen allekirjoittamisesta ratifioitu eikä saatettu voimaan .
Toisaalta taas vapaaehtoisemmat yritykset , kuten nykyinen OLAF , eivät pyyhkäise pois sitä huolta , jota yksilön oikeudet takaavasta järjestelmästä oikeutetusti kannetaan .
Theaton mietinnön ehdotukset , joissa kehotetaan komissiota esittämään taloudellisten etujen rikosoikeudellista suojaamista koskeva säädös , sekä rikosten luokittelu erityisesti yhteisön talousarvioon kohdistuvien petosten osalta , ovat mielestämme vakava yritys luoda yhteisölle uusi ja entistä välttämättömämpi yhtenäinen rikoslainsäädäntö .
Samalla ne tähtäävät sellaisen itsenäisen eurooppalaisen toimielimen luomiseen , joka haittaamatta jäsenvaltioiden oikeudenhoitoa koordinoisi ja valvoisi OLAFin tutkimusten luotettavuutta yhteisöjen tuomioistuimen alaisuudessa .
Viimeiseksi mietinnössä vahvistetaan uudestaan , Tampereella sovitun jälkimaininkeina , Euroopan yleisen syyttäjän virka , joka tuli oikealla hetkellä mukaan kuvioihin komission jäsen António Vitorinon päätöksestä .
Hän pyysi , että hallitustenvälinen konferenssi ottaisi asialistalleen tämän uuden viran luomisen , jota kaikki pitävät nykyisin välttämättömänä .
Tämän mietinnön mukaan toimielinten toimintaa on säädeltävä tehokkaasti ja oikeudellisesti siten , että unionin rahoitusjärjestelmää täydentää sen talouselämälle luotettavuutta antava eurooppalainen materiaali- ja prosessioikeus , ja siksi se ansaitsee hyväksyntämme .
Esiin nousee kuitenkin muutama yksinkertainen kysymys .
Onko nykyinen oikeudellinen perusta riittävä , jotta se oikeuttaisi laillisesti uuden , erityisesti yhteisöön sovellettavan rikoslainsäädännön , joka puhutusta toissijaisuudesta huolimatta on silti käytännössä joillakin alueilla ristiriidassa jäsenvaltioiden perinteisen alueellisen rikoslainsäädännön kanssa ?
Mikäli epäilyksiä on , eikö olisi poliittisesti korrektimpaa viedä oikeusjärjestelmän uudistaminen hallitustenvälisen konferenssin asialistalle ja liittää nämä ehdotukset osaksi unionin oikeusjärjestelmän yleisempää uudistusta , kuten tehdään Euroopan yleisen syyttäjän tapauksessa ?
Eikö näillä kysymyksillä ole mitä suurin merkitys sille , että sopimuksia uudistetaan tavalla , joka lujittaa vapauteen , turvallisuuteen ja oikeuteen perustuvaa aluetta ?
Arvoisa puhemies , EU : ta tarkastellaan nykyisin hyvin tarkkaan .
Luottamus unioniin on kärsinyt pahan kolauksen .
Tilanteen parantamiseksi tarvitaan voimakeinoja .
Pidämme sen vuoksi myönteisenä OLAFin voimavarojen lisäämistä , jotta voisimme tehokkaammin hälventää kaikki epäluulot .
Pidämme samanaikaisesti itsestään selvänä sitä , että ne , jotka ovat tehneet EU : hun kohdistuvia rikoksia , on voitava saada tehokkaasti vastuuseen teoistaan .
On valitettavaa , että Euroopan yhteisöjen taloudellisten etujen suojaamista koskeva yleissopimus on otettu käyttöön vain muutamissa jäsenvaltioissa .
Olemme sen vuoksi sitä mieltä , että on kohtuullista , että komissio saa tehtäväkseen laatia ehdotuksia , jotka merkitsevät sitä , että jo olemassa olevaa oikeuskehystä kehitetään entisestään .
En sitä vastoin ole vakuuttunut siitä , että tällainen tehokkuuden lisääminen vaatisi yhteistä eurooppalaista lainsäädäntöä tai tällaisen rikollisuuden torjunnan keskittämistä .
Sen vuoksi suhtaudun tämänhetkisessä tilanteessa epäillen ajatukseen Euroopan syyttäjäviraston perustamisesta , jota on tuskin mahdollista toteuttaa nykyisen perustamissopimuksen puitteissa .
Luotamme enemmän Eurojustiin , jossa kansalliset syyttäjät tekevät yhteistyötä .
Merkittävin ongelma ei aiheudu siitä , että unioniin kohdistuneisiin rikoksiin ei puututa vaan siitä , että rikoksia tehdään niin usein ja ne huomataan aivan liian harvoin .
Komission haasteena ja meidän haasteenamme on kuitenkin löytää oikea tasapaino .
Esiintyvät petokset ja väärinkäytökset eivät saa johtaa siihen , että meillä olisi jatkossakin käytössä vanhanaikainen hierarkkinen byrokratia , jossa liioiteltu yksityiskohtien valvonta estäisi nykyaikaisen hallinnon kehittymisen .
Sen vuoksi pidämme myönteisenä parlamentin jäsen van Hultenin mietinnön hyökkäävää lähestymistapaa .
Pääajatuksen on oltava se , että jokainen hallinto vastaa omasta valvonnastaan .
Kokemuksemme nykyaikaisesta hallinnosta osoittavat , että avoimuus , vastuun hajauttaminen ja pätevä arviointi ovat usein yhtä tehokkaita kuin byrokraattinen yksityiskohtien valvonta .
Suurena haasteenamme on sen vuoksi nykyaikaisen ja tehokkaan hallinnon luominen oikeusturvaa ja valvontaa heikentämättä .
Se vaatii henkilöstön kouluttamista , nykyaikaisempia työvoiman hankintamenetelmiä ja erityisesti avoimuutta ja valvontaa .
Hallinnon tehokas valvonta on paras suoja petoksia vastaan . - ( DE ) Arvoisa puhemies , arvoisa mietinnön esittelijä , hyvät parlamentin jäsenet , yksi tärkeimmistä edessämme olevista tehtävistä on voittaa uudelleen kansalaisten luottamus eurooppalaisten instituutioiden työhön ja eurooppalaiseen politiikkaan .
Komissio on sitoutunut tähän tehtävään , minkä sisäisten uudistusten koko pakettia koskeva ehdotus osoittaa .
Parlamentti on sitoutunut tähän tehtävään , josta käsiteltävänä oleva mietintö on vaikuttava todiste .
Esitän mietinnön esittelijälle komission tunnustuksen siitä , että hän on käsitellyt pontevasti uudelleen tätä todella vaikeaa kysymystä siitä , mitä oikeudellisia perustoja ja institutionaalisia muutoksia voidaan luoda Euroopan unionia rasittavien petosten torjumisen tehostamiseksi .
Kaikki jäsenvaltiot ovat osoittaneet ratifioimalla Amsterdamin sopimuksen , että ne haluavat antaa Euroopan unionin taloudellisiin etuihin kohdistuvien petosten torjumiselle samanlaisen etusijan kuin niihin itseensä kohdistuvien petosten torjumiselle , vaikka todellisuutta onkin se , että yhä edelleen vain neljä ensimmäistä jäsenvaltiota on ratifioinut vuonna 1995 solmitun sopimuksen .
Komissio on täysin samaa mieltä mietinnön esittelijän kanssa siitä , että tätä tilannetta ei voida hyväksyä .
Säädös , direktiivi , jossa petokset , esimerkiksi rahanpesu tai lahjonta , määritellään yhtenäisesti ja jossa asetetaan sitovaksi tavoitteeksi sitoutuminen niitä koskeviin oikeustoimiin , voi viedä asiaa tältä osin tärkeän askeleen eteenpäin , ja tulen siksi ehdottamaan komissiolle tämän askeleen erittäin pikaista harkitsemista .
Eurooppalainen petostentorjuntavirasto OLAF on yksi tärkeimmistä välineistä , joilla komissio noudattaa petosten torjuntaa koskevaa velvoitettaan .
Komissio ei ole siksi hyväksynyt sitä , että molemmat eurooppalaiset pankit , Euroopan keskuspankki ( EKP ) ja Euroopan investointipankki ( EIP ) , ovat kiistäneet OLAFin oikeuden suorittaa tutkimuksia myös näissä molemmissa instituutioissa riippumattomaan asemaansa viitaten .
Komissio on päättänyt siksi viimeisimmässä kokouksessaan nostaa kanteen näitä molempia pankkeja vastaan , ja toivon parlamentin hyväksyvän tämän askeleen .
Toinen käsiteltävänä olevaan mietintöön sisältyvä suositus koskee OLAFin eri eurooppalaisissa elimissä suorittamien tutkintatoimien laillisuuden tarkistamista .
OLAFin valvontakomitean , joka perustettiin yhtä aikaa OLAFin kanssa , tehtävänä on varmistaa OLAFin riippumattomuus , mutta se ei voi kuitenkaan harjoittaa mietinnössä mainittua OLAFin sisäisten tutkintatoimien valvontaa .
Tästä olen täysin samaa mieltä valvontakomitean ja mietinnön esittelijän kanssa .
Se tarkoittaa , että tältä osin on olemassa aukko , joka on paikattava , ja tulen harkitsemaan OLAFin jatkokehityksen osalta mietinnössä ehdotettua tietä .
Pyydän kuitenkin erästä asiaa : mielestäni on estettävä se , että OLAFin oikeusperustan laajentamisesta käytävä keskustelu johtaa siihen väärinkäsitykseen , että OLAFilla ei olisi nykyisellään riittävästi auktoriteettia .
Ei , se ei saa johtaa OLAFin auktoriteetin romuttamiseen , ja olen myös sitä mieltä , että se ei ole mietinnön esittelijän tarkoitusten mukaista .
Tässä mielessä pyydän teitä antamaan täyden tukenne OLAFin työlle myös sen nykyisessä muodossa .
Kiitän teitä , komission jäsen Schreyer .
Äänestys toimitetaan huomenna klo 12.00 .
 
ÄÄNESTYKSET C5-0067 / 1999 1997 / 0357 ( COD ) ) ( oikeudellisten ja sisämarkkina-asioiden valiokunta ) ( Parlamentti hyväksyi komission ehdotuksen . )
Heaton-Harris ( PPE-DE ) .
( EN ) Arvoisa puhemies , käytän työjärjestyspuheenvuoron ja pyytäisin teiltä täsmennystä työjärjestykseen : nimittäin 133 artiklan 2 kohtaan ja 138 artiklan 4 kohtaan .
Kumpikin koskee äänestystä .
Eikö asia olekin niin , että muissa kuin nimenhuutoäänestyksissä äänestetään ensiksi kättä nostamalla ja vasta sitten , jos siihen liittyy epäselvyyksiä , käytetään koneäänestysjärjestelmää ?
Hyvä kollega , toimitin todellakin kädennostoäänestyksen , koska mikään ryhmä ei pyytänyt nimenhuutoäänestystä .
Tiedättehän , että nimenhuutoäänestys tai koneäänestys toimitetaan vain siinä tapauksessa , että kollegat pyytävät sitä .
Tässä tapauksessa voin vakuuttaa teille , että valtaosa jäsenistä kannatti direktiiviä , josta juuri äänestimme .
Arvoisa puhemies , en viitannut juuri tuohon äänestykseen vaan äänestyksiin yleensä .
On selvää , että osa puhemiehistä ei niin sanoakseni katso käsiä vaan siirtyy suoraan koneäänestykseen .
Mietinkin , onko tämä asianmukainen menettely .
Tiedän , että se vie enemmän aikaa , mutta eikö meidän pitäisi aina ensin nostaa kättä ?
Vakuutan teille , hyvä kollega , että seuraan hyvin tarkasti nousevia käsiä .
Toivon , että niitä nousee paljon , kun on äänestämisen aika .
Ehdotus Euroopan parlamentin ja neuvoston direktiiviksi myytäväksi tarkoitettujen elintarvikkeiden merkintöjä , esillepanoa ja mainontaa koskevan jäsenvaltioiden lainsäädännön lähentämisestä ( kodifioitu toisinto ) ( KOM ( 1999 ) 113 C4-0212 / 1999 1999 / 0090 ( COD ) ) ( oikeudellisten ja sisämarkkina-asioiden valiokunta ) ( Parlamentti hyväksyi komission ehdotuksen . )
Ehdotus neuvoston asetukseksi ( EY , Euratom ) yhteisöjen omista varoista tehdyn päätöksen 94 / 728 / EY , Euratom , soveltamisesta ( kodifioitu toisinto ) ( KOM ( 1997 ) 652 C4-0018 / 1998 1997 / 0352 ( CNS ) ) ( oikeudellisten ja sisämarkkina-asioiden valiokunta ) ( Parlamentti hyväksyi komission ehdotuksen . )
Menettely ilman mietintöä : Varela Suanzes-Carpegnan laatima kalatalousvaliokunnan mietintö ( A5-0106 / 1999 ) ehdotuksesta neuvoston asetukseksi Euroopan yhteisön ja São Tomén ja Príncipen demokraattisen tasavallan hallituksen välisessä São Tomén ja Príncipen rannikon edustalla harjoitettavaa kalastusta koskevassa sopimuksessa määrättyjen kalastusmahdollisuuksien ja taloudellisen korvauksen vahvistamista 1 päivän kesäkuuta 1999 ja 31 päivän toukokuuta 2002 väliseksi ajaksi koskevan pöytäkirjan tekemisestä ( KOM ( 1999 ) 550 C5-0305 / 1999 1999 / 0228 ( CNS ) ) ( Parlamentti hyväksyi lainsäädäntöpäätöslauselman . )
Aluepolitiikka- , liikenne- ja matkailuvaliokunnan suositus toiseen käsittelyyn ( A5-0105 / 1999 ) neuvoston vahvistamasta yhteisestä kannasta Euroopan parlamentin ja neuvoston direktiivin antamiseksi vaarallisten aineiden maantie- , rautatie ja sisävesikuljetusten turvallisuusneuvonantajan tutkintoa koskevista vähimmäisvaatimuksista ( C5-0208 / 1999 1998 / 0106 ( COD ) ) ( Esittelijä : Koch ) Arvoisa puhemies , hyvät parlamentin jäsenet , toisen käsittelyn osalta komissio voi hyväksyä vain yhden tarkistusehdotuksen , jota parlamentti ehdottaa .
Tämän ehdotuksen komissio ottaa vastaan ja hyväksyy .
( Puhemies julisti yhteisen kannan hyväksytyksi näin muutettuna . )
Kochin laatima aluepolitiikka- , liikenne- ja matkailuvaliokunnan mietintö ( A5-0104 / 1999 ) ehdotuksesta Euroopan parlamentin ja neuvoston direktiiviksi vaarallisten aineiden tiekuljetuksia koskevan jäsenvaltioiden lainsäädännön lähentämisestä annetun direktiivin 94 / 55 / EY muuttamisesta ( KOM ( 1999 ) 158 C5-0004 / 1999 1999 / 0083 ( COD ) ) ( Parlamentti hyväksyi lainsäädäntöpäätöslauselman . )
Schroedterin laatima aluepolitiikka- , liikenne- ja matkailuvaliokunnan mietintö ( A5-0108 / 1999 ) komission tiedonannosta rakennerahastoista ja niiden yhteensovittamisesta koheesiorahaston kanssa Ohjelmien laatimisohjeet ohjelmakaudeksi 20002006 ( KOM ( 1999 ) 344 C5-0122 / 1999 1999 / 2127 ( COS ) ) ( Parlamentti hyväksyi päätöslauselman . )
Berendin laatima aluepolitiikka- , liikenne- ja matkailuvaliokunnan mietintö ( A5-0107 / 1999 ) kuudennesta kausikertomuksesta Euroopan unionin alueiden sosiaalisesta ja taloudellisesta tilanteesta ja kehityksestä ( SEC ( 1999 ) 66 C5-0120 / 1999 1999 / 2123 ( COS ) ) ( Parlamentti hyväksyi päätöslauselman . )
Von Wogaun laatima talous- ja raha-asioiden valiokunnan mietintö ( A5-0069 / 1999 ) komission valkoisesta kirjasta EY : n perustamissopimuksen 85 ja 86 artiklan soveltamissääntöjen uudistamisesta ( KOM ( 1999 ) 0101 - C5-0105 / 1999 - 1999 / 2108 ( COS ) ) ( Parlamentti hyväksyi päätöslauselman . )
Rapkayn laatima talous- ja raha-asioiden valiokunnan mietintö ( A5-0078 / 1999 ) XXVIII : sta kilpailupolitiikkaa koskevasta kertomuksesta ( 1998 ) ( SEC ( 1999 ) 743 C5-0121 / 1999 1999 / 2124 ( COS ) ) ( Parlamentti hyväksyi päätöslauselman . )
Jonckheerin laatima talous- ja raha-asioiden valiokunnan mietintö ( A5-0087 / 1999 ) seitsemännestä yleiskatsauksesta Euroopan unionin tehdasteollisuuden ja eräiden muiden alojen valtiontuista ( KOM ( 1999 ) 148 C5-0107 / 1999 1999 / 2110 ( COS ) ) ( Parlamentti hyväksyi päätöslauselman . )
Langenin laatima talous- ja raha-asioiden valiokunnan mietintö ( A5-0073 / 1999 ) komission kertomuksesta yhteisön säännöistä valtion tuesta terästeollisuudelle 18 päivänä joulukuuta 1996 tehdyn komission päätöksen N : o 2496 / 96 / EHTY ( terästukisäännöt ) täytäntöönpanosta vuonna 1998 ( KOM ( 1999 ) 94 C5-0104 / 1999 1999 / 2107 ( COS ) ) ( Parlamentti hyväksyi päätöslauselman . )
Äänestysselitykset- omat varat .
( FR ) Euroopan unionia rahoitetaan näennäisesti neljällä omalla varalla .
Tosiasiassa Euroopan talousarvion varat on saatu arvonlisäverosta ja BKT-maksusta varsinkin sen jälkeen , kun yhteisön etuuskohtelusta luopuminen ja vapaakauppa-alueiden lisääntyminen romahduttivat tullimaksut ja yhteisen maatalousmaksun , joita yhteiset tullietuusjärjestelmät olivat jo typistäneet .
Yhteisön arvonlisäveroon kohdistuneet petokset ja vääristymät BKT : n laskemisessa , joka on neljännen rahoituslähteen verotusperusta , ovat sittemmin vaikuttaneet huomattavasti yhteisön varojen kertymiseen ja oikeudenmukaisuuteen .
Samasta syystä federalismiin pyrkivän Euroopan rahoitus saa sen näyttämään enemmän kuin koskaan tavalliselta hallitustenväliseltä järjestöltä , joka se on mutta joka se ei halua olla .
Tämä näkyy selvästi käsiteltävänämme olevasta asetuksesta .
Siinä ollaan huolestuneita omien varojen tilittämisestä , niiden käyttöönotosta ja komission käytössä todistettavasti olevien maksujen määrien valvonnasta .
Lisäksi uusi neuvoa-antava komitea koostuu veroa maksavien jäsenvaltioiden edustajista .
Olemme kaukana kehityksestä kohti yhteisön rikosoikeutta , yhteisön yleistä syyttäjää tai OLAFin muodossa toimivaa yhteisön poliisia .
Tässä yhteydessä ei ole vielä Euroopan liittovaltion veroa .
On kuitenkin totta , että 25 jäsenvaltion Eurooppa haluaa eurooppalaisen tuloveron , ellei sitten ryhdytä verottamaan etuuksia tai rahoiteta vuoden 2025 talousarviota CO2-verolla .
Kochin mietintö ( A5-0105 / 1999 ) .
( FR ) Olen hyvin tyytyväinen vaarallisten aineiden kuljetusten turvallisuusneuvonantajien koulutuksen selvempää yhdenmukaistamista koskevaan mietintöön .
Vaarallisten aineiden kansalliset ja kansainväliset kuljetukset ovat viime vuosina lisääntyneet tuntuvasti , mikä on lisännyt onnettomuusriskiä .
Osa onnettomuuksista on johtunut siitä , että kuljetuksiin liittyviä riskejä ei ole tunnettu riittävästi .
Sisämarkkinoiden toteutuessa on siis osoittautunut välttämättömäksi ryhtyä toimenpiteisiin , joilla varmistetaan riskien parempi ennaltaehkäisy .
Direktiivi 96 / 35 / EY oli vastaus tähän vaatimukseen .
Vaarallisten aineiden kuljetusta harjoittavat yritykset ja kuljetukseen liittyvää lastausta ja purkamista harjoittavat yritykset on perustellusti velvoitettu noudattamaan riskien välttämistä koskevia sääntöjä sekä maanteillä , rautateillä että sisävesillä .
Jotta tähän tavoitteeseen olisi helpompi päästä , direktiivissä 96 / 35 / EY määrätään asianmukaisen koulutuksen omaavien vaarallisten aineiden kuljetuksen turvallisuusneuvonantajien nimittämisestä .
Neuvonantajien koulutuksen tavoitteena tulisi olla näihin kuljetuksiin sovellettavien keskeisten lakien , asetusten ja hallinnollisten määräysten tuntemus .
Vaikka direktiivi merkitsi aikanaan edistystä , tutkintovaatimusten yhdenmukaistamista koskevien erityismääräysten puute muodostui ongelmaksi .
Puute oli siis korjattava turvallisuusneuvonantajien koulutuksen korkeatasoisuuden ja yhdenmukaisuuden saavuttamiseksi mutta myös siksi , että vältettäisiin koulutuskustannusten erot ja niiden vaikutus jäsenvaltioiden yritysten väliseen kilpailuun .
Komission ehdotuksen tavoitteena on varmistaa turvallisuusneuvonantajien yhtenäinen koulutus .
Siinä määritellään tutkintojen vähimmäissisältö , toimivaltaisen viranomaisen tehtävät ja ne vaatimukset , jotka tutkinnon järjestävien oppilaitosten on täytettävä .
Parlamenttimme suhtautui myönteisesti tähän tekstiin .
Se esitti kuitenkin monia tarkistuksia , joista suurin osa on otettu huomioon neuvoston yhteisessä kannassa , muun muassa tarve laatia tapaustutkimus ja ilmoitukset tiettyjen asiakirjojen hyväksymisestä vaaditussa " tutkinnon järjestäjän ehdottamien , tutkintoa koskevien yksityiskohtaisten sääntöjen erittelyssä " .
Kannatan myös realistisuuden vuoksi määräysten soveltamispäivämäärän siirtämistä kolmen kuukauden päähän siitä , kun direktiivi tulee voimaan .
Korostan päätteeksi sitä , että neuvonantajien ammatillisten pätevyysvaatimuksien yhdenmukaistaminen parantaa osaltaan palveluiden laatua niiden käyttäjien eduksi , vähentää ratkaisevasti sellaisten onnettomuuksia riskiä , jotka voivat johtaa ympäristön vaurioitumiseen tai vakaviin haittoihin ja jotka voivat vahingoittaa kaikkien niiden henkilöiden terveyttä , jotka saattavat joutua kosketuksiin vaarallisten aineiden kanssa .
Kochin mietintö ( A5-0104 / 1999 ) .
( FR ) Puhuin viime lokakuussa vaarallisten aineiden rautatiekuljetuksia koskevasta Hatzidakisin mietinnöstä .
Tänään esittämäni näkemykset eivät ole kaukana tuolloin esittämistäni näkemyksistä .
Ne voidaan tiivistää seuraavaan muotoon : mielestäni on valitettavaa , että yhdenmukaisten sääntöjen hyväksymistä lykätään vaarallisten aineiden kuljetuksen tapaisella kriittisellä alalla aina myöhempään ajankohtaan ihmisten ja ympäristön turvallisuuden kustannuksella .
Muistuttaisin , että vaarallisten aineiden tiekuljetuksia koskevan jäsenvaltioiden lainsäädännön lähentämisestä annettu direktiivi tuli voimaan 1. tammikuuta 1997 .
Siinä oli joukko tilapäisiä määräyksiä , jotka olivat voimassa 1. tammikuuta 1999 asti .
Meidän olisi pitänyt ottaa huomioon tämä päivämäärä , kun esitimme kantamme Euroopan komission ehdotuksesta , jonka tavoitteena on lopettaa nämä poikkeukset .
Tavanomaisessa menettelyssä Euroopan standardointikomitea ( CEN ) ehdottaa alalle standardeja , jotka sisällytetään Genevessä vuonna 1957 allekirjoitettuun Vaarallisten aineiden kansainvälisistä tiekuljetuksista tehtyyn eurooppalaiseen sopimukseen ( joka tunnetaan paremmin lyhenteenä ADR ) , jota sovelletaan kaikkialla Euroopassa ja joka toimii EU : ssa sovellettavan lainsäädännön perustana .
CEN ei ole pystynyt viemään tehtäväänsä päätökseen sovitussa ajassa .
Näin ollen käsiteltävänämme olevan komission ehdotuksen tavoitteena on direktiivin muuttaminen näiden ongelmien ratkaisemiseksi lyhyellä aikavälillä eikä tilapäisen järjestelyn lopettaminen , minkä olisi pitänyt olla tavoitteena !
Juuri samalla tavalla kävi vaarallisten aineiden rautatiekuljetusten yhteydessä yhtä poikkeusta lukuun ottamatta : määräajasta tehtiin päätös .
Tällä hetkellä meillä ei ole harmainta aavistusta , milloin CEN pystyy esittämään meille konkreettisia ehdotuksia .
Siihen asti jäsenvaltioiden on todellakin turha muuttaa kansallista säännöksiään .
Mietinnössä hyväksytään myös se , että luodaan tiettyä joustavuutta ja mahdollistetaan jäsenvaltioille poikkeavien standardien hyväksyminen tai soveltaminen .
Ne voivat siis edelleen soveltaa omia standardejaan tiettyihin siirrettäviin paineastioihin , joita varten ei ole asianmukaisia eurooppalaisia standardeja .
Poikkeavia säännöksiä voidaan soveltaa myös luonteeltaan paikallisiin kuljetuksiin sekä väliaikaisiin kuljetuksiin .
Halusin tällä äänestysselitykselläni tuoda siis tänään esille täydellisen tyytymättömyyteni ja suuren huolestuneisuuteni .
Schroedterin mietintö ( A5-0108 / 1999 ) Arvoisa puhemies , haluaisin painottaa äänestysselitystäni tällä suullisella selityksellä Schroedterin mietinnöstä , joka käsittelee aluekehitystä .
Haluan pyytää sekä jäsenvaltioita että komissiota kiinnittämään riittävästi huomiota suuriin elintasoeroihin , joita on yhä Euroopan eri alueiden välillä .
Eivät ainoastaan erot henkeä kohti lasketuissa tuloissa vaan erityisesti suuret erot työllisyydessä herättävät edelleen huolta .
Siitä huolimatta että yhteisö käyttää huomattavasti varoja muun muassa rakennerahastojen kautta niiden erojen vähentämiseen , joita Euroopan alueiden kehitysmahdollisuuksien välillä on , nämä erot ovat yhä olemassa .
Siksi mielessäni herääkin kysymys : eikö yhteisön pitäisi muuttaa suuntaa rajummin ja tehdä hyvin tiukkojen arviointien perusteella suunnanmuutos ja ryhtyä muuttamaan tavoitteita , jotta voitaisiin estää tehokkaammin eroja hyvinvoinnissa ja työllisyydessä ?
Arvoisa puhemies , Schroedterin mietinnön osalta olen tietoinen , ja komission jäsen Barnier on vahvistanut sen minulle , että rakennerahastojen täydentävyyttä koskevia määräyksiä sovelletaan vain jäsenvaltioiden tasolla , eikä niitä sovelleta transitiivisesti eikä avoimesti jäsenvaltioiden sisällä Walesin tai Skotlannin kaltaisten itsehallintoalueiden hyväksi .
Pidän tätä asiaintilaa erittäin epätyydyttävänä .
Toivon , että voimme myöhemmin palata tähän asiaan .
Haluan tehdä selväksi , että vaikka äänestinkin mietinnön puolesta , siihen liittyy tämä tärkeä varauma . .
( EN ) Schroedterin mietinnössä sanotaan , että EU : n rakennerahastojen käytössä Euroopassa vuosina 2000-2006 täytyy edistää kumppanuuksia .
Tämä on mielestäni erityisen tärkeää , koska EU : n rakennerahastojen varoja käytetään aina eri alueiden talouskehityksen kannalta tehokkaimmin silloin , kun paikallis- ja alueviranomaiset ovat mukana päättämässä varojen käytöstä .
Olen Leinsterin vaalipiiriä edustavana Euroopan parlamentin jäsenenä aina kannattanut sitä , että hankkeita toteutetaan alhaalta ylöspäin kansallisten EU-rahastojen tuella .
Irlannin hallitus , Euroopan komissio ja eri EU-maiden hallitukset eivät mielestäni voi yksin päättää erityisistä ensisijaisista menoalueista .
Paikallisviranomaisten sekä yksityisen sektorin ja osuus- ja yhteisötalouden ryhmien pitäisi mielestäni olla täysimääräisesti mukana päättämässä Euroopan rakennerahastojen käytöstä .
Olemme esimerkiksi Irlannissa havainneet , että Leader I - ja Leader II -hankkeet ovat olleet menestys , koska näiden ohjelmien hallinto on synnyttänyt työpaikkoja Irlannin maaseudulle ja Eurooppaan .
Leader III -hanke on määrä toteuttaa myöhemmin tänä vuonna .
Leader-ohjelma tarjoaa julkisen sektorin , yksityisen sektorin ja osuus- ja yhteisötalouden ryhmille tilaisuuden yhdistää voimansa pitkäaikaisten ja kestävien työpaikkojen luomiseksi maaseudun pienissä ja keskisuurissa yrityksissä .
Tämä on klassinen esimerkki siitä , miten kumppanuuden käsite toimii , ja tällaisia hankkeita täytyy tukea mahdollisimman laajasti .
Eurooppalainen rauhan ja sovinnon edistämiseen tähtäävä rahasto on niin ikään menestyksekkäästi synnyttänyt työpaikkoja Pohjois-Irlannin ja Irlannin rajakreivikuntiin .
Jälleen kerran julkisen sektorin , yksityisen sektorin ja osuus- ja yhteisötalouden ryhmät ovat osallistuneet niihin aktiivisesti , mikä osoittaakin sen , miten erityisvaroja voidaan parhaiten käyttää paikallisiin työpaikkojen luomiseen liittyviin hankkeisiin tällä alueella .
EU : n rakennerahastojen seuraavalla ohjelmakaudella 2000-2006 on käytössä muita EU-aloitteita , kuten " Equal " ja " Urban " .
Myös paikallisviranomaisten ja -yhteisöjen täytyy saada osallistua näihin aloitteisiin , jotta voidaan selvittää , mihin Euroopan rakennerahastot pitäisi käyttää .
Esittelijä puhuu siitä , että uusissa EU : n rakennerahastosuunnitelmissa ja -ohjelmissa täytyy olla sisällyttävä lähestymistapa .
On edistettävä hajautettua , tehokasta ja kattavaa kumppanuutta , joka perustuu alue- ja paikallisviranomaisten kaikkien sektorien taitoihin ja sitoutumiseen .
Tämä on erittäin järkevää , koska maamme taloudellisia ja sosiaalisia vaikeuksia ei voida ratkaista , ellei kansallista , eurooppalaista ja paikallista rahoitusta integroida keskenään . .
( FR ) Tämä mietintö tuo eteemme kysymyksen : mihin aluepolitiikkaa tarvitaan ?
Sitä tarvitaan tietysti alueellisten erojen kaventamiseen .
Mutta sitä tarvitaan ennen kaikkea siksi , että vaikka Euroopan markkinat takaavat meille ennakolta paremman talouden toimivuuden , ne voivat olla myös eriarvoisuuden lähde .
Jacques Delorsilla oli tapana sanoa , että markkinat ovat likinäköiset , ja siksi tarvitaan politiikkaa erojen kaventamiseksi .
Kyse on yhteisvastuusta , joka on meidän kaikkien puolustaman eurooppalaisen yhteiskuntamallin perusta , ja tältä pohjalta on lähtöisin taloudellinen ja sosiaalinen yhteenkuuluvuus .
Se on todellinen poliittinen tavoite samassa mielessä kuin talous ja raha-asiat , ja sitä kehitetään yhteistyössä jäsenvaltioiden , alueiden ja paikallisten elinten kanssa .
Komission tehtävänä on puolestaan osoittaa jäsenvaltioille ohjeiden avulla ne keinot , joilla päästään toivottuihin tavoitteisiin ohjelmakauden aikana .
Tästä syystä kannatan tätä mietintöä , vaikka pidän valitettavana sitä , että aikataulusta johtuvista syistä parlamenttia kuultiin vasta hyvin myöhäisessä vaiheessa niistä ohjeista , joilla jäsenvaltioita , alueita ja paikallisia elimiä on tarkoitus auttaa laatimaan tavoitteiden 1 , 2 ja 3 ohjelmia .
Lisäksi toivon , että parlamentissamme otetaan huomioon myös työllisyys- ja sosiaalivaliokunnan lausunto , jossa asiayhteyteen lisätään uusi näkökulma kiinnittäen huomiota sellaisiin oleellisiin aloihin kuten sosiaalisen syrjäytymisen ehkäisy , osuus- ja yhteisötalouden tukeminen sekä työllisyysstrategian toimeenpano .
Schroedterin työ on jälleen uusi askel kohti rakennetukien avoimuutta ja tehokkuutta .
Siinä korostetaan kaikkien toimijoiden ja ennen kaikkea paikallisten toimijoiden , jotka yksin kykenevät määrittelemään alueidensa ominaispiirteet ja sosiaaliset ongelmat , kasvavaa ja ensisijaista tehtävää , ja tästä syystä haluamme olla varmoja siitä , että toteutettava kumppanuus on aitoa kumppanuutta , hajautettua kumppanuutta , jossa kaikki asianomaiset toimijat ovat mukana .
Tämän vuoksi olemme uudistaneet pyyntömme siitä , että jäsenvaltioihin perustetaan rakennetuen hallinnointikeskus , jonka tehtävänä on sovittaa yhteen rakennetukien täytäntöönpano ja hallinnointi .
Tästä syystä seurantakomiteat on avattava Euroopan parlamentin jäsenille , hankkeisiin osallistuville järjestöille ja teollisuuden edustajille sekä kansalaisyhteiskunnalle .
Näillä ohjeilla parannetaan yhteisön rakennetukien tehokkuutta .
Ne ovat oikeansuuntaisia Schroedterin mietinnön uudelleen muutetussa muodossa .
Ne antavat myös virikkeitä yleiselle keskustelulle koheesiopolitiikan tulevaisuudesta vuoden 2006 jälkeen , mutta se on toinen keskustelu .
Kannattakaamme siihen asti tätä ensimmäistä askelta . .
( EN ) Tässä mietinnössä vaaditaan tuntuvia leikkauksia joidenkin jäsenvaltioiden myöntämien laittomien valtiontukien määrään .
Vaikka tuenkin varauksettomasti tätä tavoitetta , haluaisin mieluummin , että ne poistettaisiin kokonaan .
Laittomat valtiontuet ovat mielestäni vain valtion rahoittamaa sosiaalista polkumyyntiä .
Me kaikki vastustamme keinottelijoiden harjoittamaa sosiaalista polkumyyntiä , ja meidän täytyy vastustaa myös hallitusten harjoittamaa sosiaalista polkumyyntiä .
Jotta meillä olisi tehokkaat yhtenäismarkkinat , jotka tekevät Euroopan teollisuudesta maailmanlaajuisesti kilpailukykyisen ja tuovat kaikille eurooppalaisille vaurautta ja työllisyyttä , meillä pitää olla yhtäläiset kilpailumahdollisuudet .
Laittomat valtiontuet sitä vastoin tuhoavat kilpailukykyisiä yrityksiä ja synnyttävät työttömyyttä .
On toki tapauksia , joissa valtiontuki voi olla välttämätöntä ja perusteltua , esimerkiksi silloin , kun yrityksiä autetaan uudistamaan rakennettaan .
Kaikissa näissä tapauksissa on kuitenkin täytettävä ankarat kriteerit ja saatava ensin Euroopan komission hyväksyntä .
Olipa kyse sitten Ranskaan vietävästä naudanlihasta tai teollisuudelle annettavista lahjuksista , emme saa antaa EU : n jäsenvaltioiden rikkoa lakia .
Kannatan innokkaasti mietinnön ehdotusta , että julkaistaisiin " tulostaulu " , jossa kerrotaan kunkin jäsenvaltion myöntämän valtiontuen määrä .
Ne maat , jotka väittävät olevansa Euroopan ytimessä mutta rikkovat järjestelmällisesti sääntöjä , pitäisi nimetä ja niiden tekopyhyys pitäisi paljastaa .
Emme saa antaa jäsenvaltioiden huutaa julkisesti eurooppalaista yhteisvastuuta samalla , kun ne yrittävät salaa heikentää yhtenäismarkkinoita .
Pidän jonkin verran rohkaisevana sitä , että Euroopan teollisuudelle myönnettyjen valtiontukien määrä näyttää olevan laskussa .
Paljon on kuitenkin vielä tehtävä , ja kehotan komissiota olemaan paljon ankarampi ja paljastamaan Euroopan valtiontukinarkomaanit . .
( PT ) Koska komission pääasialliset välineet alueellisten erojen voittamiseksi ovat rakennerahastot ja koheesiorahasto , on olennaista , että Euroopan parlamentti osallistuu niiden ohjeellisten laajojen suuntaviivojen laatimiseen asettamatta kyseenalaiseksi toissijaisuusperiaatetta , sillä kunkin maan kehittämisstrategian määrittely kuuluu kyseiselle jäsenvaltiolle itselleen .
Valitettavasti Euroopan komissio on jo edennyt suuntaviivoissaan eikä parlamentin vuosien 2000-2006 ohjelmia koskevalla kannalla ole suurtakaan merkitystä .
On kuitenkin tärkeää pitää kiinni siitä , että näiden rahastojen pääasiallisena prioriteettina on oltava suurimmissa vaikeuksissa olevien maiden ja alueiden sekä merentakaisien alueiden - esimerkkinä Portugali sekä Azoreiden ja Madeiran alueet - kehittäminen tavoitteenaan taloudellisen ja sosiaalisen yhteenkuuluvuuden saavuttaminen .
Nyt totuus on se , etteivät komission suuntaviivat noudata täysin näitä päämääriä .
Toisaalta on tärkeää , että käytössä on tarkat ohjeet ja riittävästi varoja sellaisilla osa-alueilla kuin laadukkaiden työpaikkojen luomisessa , sellaisten oikeuksien kuten yhtäläisten oikeuksien ja mahdollisuuksien tehokkaassa edistämisessä , yhteisvastuullisen talouden ja sosiaalitalouden tukemisessa , maaseudun kehittämisessä sekä pienten ja keskisuurien yrityksien tukemisessa ja kaupunkiväestön elämänlaadun parantamisessa puutetta kärsivillä alueilla , mikä tapahtuu erityisesti yhteiskunnallisen asuntotuotannon avulla kaupunkiasumisen kestävää kehitystä silmällä pitäen . .
( IT ) Jos yhteisön perustamissopimuksen 158 artiklan sisällöllisenä tarkoituksena on edistää koko yhteisön tasapainoista kehitystä , meidän on sanottava , että erojen kaventuminen on vielä kaukana , ja joissakin tapauksissa , kuten tavoitteen 1 alueilla Italiassa , alueelliset erot paradoksaalisesti jopa kasvavat , mikä johtuu varsinkin siitä , ettei olemassa olevan rakenteen puitteissa osata käyttää yhteisön menettelyjä kunnolla hyväksi , sekä myös menettelyjen jatkuvasta sekavuudesta .
Oikeudellisiin määräyksiin tehdyistä muutoksista huolimatta yhteisön menettelyjen keventäminen on oikeastaan vieläkin tekemättä .
Jos ei saavuteta nimenomaan hallinnollista yksinkertaistumista , on kovin vaikeaa päästä tehokkuuden ja keskittämisen osalta yhteisössä asetettuihin tavoitteisiin .
Tässä mielessä komission asiakirjassa on puutteita , sillä siinä ei ole esitetty jäsenvaltioille minkäänlaisia suosituksia , joilla pyrittäisiin yksinkertaistamaan kansallisia oikeudellisia menettelyjä ja määräyksiä sekä hankkeiden esittämistä ja käsittelyä koskevia menettelyjä , joita kansalliset viranomaiset soveltavat , sekä suosituksia rahoituksesta , toteuttamisesta ja valvonnasta .
Etenkin pk-yritykset , pienyritykset ja käsityöläiset ovat edelleen " heikoin osapuoli " , sillä niiden kannalta eräiden jäsenvaltioiden , mm .
Italian , vaatimat oikeudelliset ja hallinnolliset määräykset muodostavat suuren esteen tuen saamiselle rakennerahastoista .
Varsin suuri puute on se , etteivät alueet ja muut toimijat mitenkään pysty viemään suunnitelmiaan läpi ajoissa , minkä vuoksi komissio , jonka olisi ohjelmakauden 1997-1999 laatimisohjeita ( Howittin mietintö ) koskevan päätöksen nojalla pitänyt kuulla parlamenttia ajoissa , on tosiasiallisesti turvautunut helppoon alibiin määrätessään jäsenvaltioille lyhyemmän ajan suunnittelua varten ja julkistanut laatimisohjeet jo heinäkuussa 1999 , ennen kuin vastavalittu parlamentti oli aloittanut lainsäädännöllisen toimintansa , ja näin komissio esti parlamenttia vaikuttamasta nykyisten laatimisohjeiden luonteeseen .
Tästä syystä asetuksen 1260 / 99 42 artiklan nojalla puolivälissä tapahtuvalla tarkistamisella ei ole suinkaan vähäinen merkitys .
Nykyisiä laatimisohjeita ei voida yleisesti ottaen kehua selkeiksi eikä yksiselitteisiksi .
Niissä käsitellään vain pinnallisesti sitä tärkeää aihetta , onko saavutettu kehitys mitattavassa suhteessa tarkistettavissa oleviin tavoitteisiin , ja sitä , onko se täysin yhteisön toimintalinjoissa esitettyjen strategioiden mukaista .
Laatimisohjeissa ei myöskään käsitellä riittävästi laajentumisen vaikutuksia , sillä niihin ei sisälly asiaa koskevia erityisiä määräyksiä tai selvennyksiä , jotka olisi osoitettu alueellisille tai kansallisille viranomaisille tai edes hakijavaltioille .
Jos yllä mainittu otetaan huomioon , voidaan kuitenkin suhtautua myönteisesti laatimisohjeiden erilaiseen lähestymistapaan , jossa tavoitteet eivät ole alueellisia vaan toimintalinjojen mukaisia .
Jos tämä ainakin teoriassa vastaisikin keskittämisen ja samalla toimien tehokkuuden asettamiin vaatimuksiin , herää kuitenkin heti kysymys siitä , onko tilanne nykyään tavoitteen 1 alueilla sellainen , että se mahdollistaisi todellisuudessa yhdennettyjen interventioiden politiikan , jonka saavuttamiseen määrärahojen koordinoinnissa tarvitaan toimiva väline .
Niinpä voimme teoriassa vastata myönteisestikin komission vaatimukseen jäsenvaltioihin perustettavista rakennetuen hallinnointikeskuksista , jotka sovittaisivat yhteen rakennetukien täytäntöönpanon ja hallinnoinnin itse paikalla , kunhan tällaiset keskukset eivät osoittaudu ylikansalliseksi keskittämisvälineeksi ja kunhan niillä taataan se , että huomio todella keskittyy näihin alueisiin .
Toistan vielä kerran , että nämä alueet eivät ole useiden tekijöiden yhteisvaikutuksen vuoksi vielä päässeet hyötymään oikeassa määrin rakennerahastojen tuista .
Näin ollen alueellisten tavoitteiden korvaaminen toimintalinjoilla saattaisi osoittautua tosiasiassa vaikutuksiltaan kielteiseksi toimeksi .
Laatimisohjeisiin sellaisina kuin komissio on ne hyväksynyt , liittyy huomattavia rajoituksia , sillä sen asemesta , että laatimisohjeilla määritettäisiin tavoitteen mukaan suuntaviivoja , ne toimivat mahdollisten toimien luettelona , joka ilman ensisijaisten tavoitteiden asteittaista määrittelyä saattaisi jopa johtaa jäsenvaltioita harhaan johdattamalla niitä sellaisten ehdotusten suuntaan , jotka ovat ristiriidassa toivotun keskittämisen kanssa .
Voisimme sanoa , että tosiasiassa kävi jälleen niin , että menetettiin tilaisuus saada kaupungeissa todella aikaan kestävää kehitystä , jolla olisi myös hillitty jatkuvaa kaupungistumista ja siten arvokkaiden maaseutualueiden tuhoutumista .
Yleiskattavan tuen merkitystä ei otettu riittävästi huomioon , vaikka tällainen tuki voisi osoittautua erittäin hyödylliseksi tasapainon saavuttamiseksi kaupunki- ja maaseutualueiden välille , ja lisäksi se antaisi lisää mahdollisuuksia paikallisille toimijoille , jotka voisivat päättää itsenäisesti ja nopeammin paikallisen kehityksen ehdoista ja osallistuisivat näin tosiasiallisesti rakennerahastojen uudistuspyrkimyksiin sekä tehokkuutta keskittämistä ja hallinnon yksinkertaistamista koskevien tavoitteiden saavuttamiseen .
Maaseutuympäristö on todella käsitettävä voimavaraksi , johon kannattaa sijoittaa yhä enemmän , ja nuoria on kannustettava jäämään maaseutualueille niiden taloudellisen ja sosiaalisen romahtamisen estämiseksi .
Nyttemmin jo tiedetään , että tavoitteen saavuttamiseksi maaseutualueille on luotava työpaikkoja , jotka eivät liity enää vain maatalouteen perinteisessä mielessä mikä on myös tärkeää ympäristön ja biologisen monimuotoisuuden turvaamiseksi , vaan sellaisille aloille , kuten maaseutumatkailuun , urheiluun , kulttuuriin , ympäristöön , pieniin ja keskisuuriin yrityksiin ja palveluihin .
Yksi todellinen puute laatimisohjeissa koskee konkreettisten suuntaviivojen puuttumista Euroopan sosiaalirahaston ( ESR ) ja työllisyysstrategian välisen koordinoinnin toteuttamiseksi .
Tässä koordinoinnissahan lähdetään siitä , että jäsenvaltiot tarvitsevat " laatimisohjeita " juuri siksi , että koordinointia sovelletaan ensimmäisen kerran ohjelmakaudella 20002006 .
Lisäksi painotettakoon sitä , että jälleen kerran komissio ei tosiasiassa ryhdykään konkreettisiin toimiin yhtäläisten mahdollisuuksien saralla .
Lopuksi todettakoon , että käsiteltävänämme on asiakirja , joka ei ole erityisen tyydyttävä ja joka on joiltakin osin pettymys .
Berendin mietintö ( A5-0107 / 1999 ) .
( PT ) Kannatamme keskeisissä kysymyksissä niitä arviointeja ja mielipiteitä , jotka esittelijä tuo julki kuudennessa Euroopan unionin alueiden sosiaalista ja taloudellista tilannetta ja kehitystä käsittelevässä kausikertomuksessa .
Sen vuoksi keskitymme vain korostamaan muutamia näkökohtia .
Ensinnäkin , kuten komissio itsekin mainitsee , henkeä kohti lasketun BKT : n voimakas kasvu joillakin kaikkein köyhimmistä alueista vuosina 1991-1996 johtuu suureksi osaksi uusien saksalaisten osavaltioiden liittämisestä yhteisön keskiarvolaskelmiin - tarkasti ottaen vuodesta 1991 lähtien , mikä luonnollisesti aiheutti sen , että unionin henkeä kohti lasketun BKT : n taso putosi selvästi .
Toiseksi mielestämme on erityisen tärkeää huomata , että joillakin alueilla havaitusta toipumisesta - siellä , missä sitä yleensä tapahtui - ei ole juurikaan seurannut työllisyyden kasvua , mikä edellyttää uusia kehitysstrategioita , jotka kiinnittävät melkoisesti enemmän huomiota asian tähän puoleen .
Tämä tilanne on ristiriidassa sen kanssa , että toimet työllisyyden edistämiseksi jätettäisiin yksinomaan jäsenvaltioiden huoleksi , kuten mietinnössä tehdään .
Viimeisenä muttei merkityksettömänä viittaus esittelijän ehdotukseen siinä tarkoituksessa , että tulevaisuudessa tämänkaltaisessa mietinnössä tarkasteltaisiin muiden näkökohtien ohella myös alueellisen yhteenkuuluvuuden kehitystä kunkin jäsenvaltion sisällä .
Tilanteiden moninaisuus ja kehityksen erilaisuus yhden valtion eri alueiden välillä velvoittavat todellakin tämän kysymyksen syvälliseen tarkasteluun , jotta alue- ja muissa politiikoissa sallittaisiin ja taattaisiin oikaisut yhteenkuuluvuuden varmistamiseksi myös kussakin jäsenvaltiossa .
Berendin mietintö tarjoaa meille mielenkiintoisen analyysin Euroopan unionin alueiden taloudellisesta tilanteesta ja kehityksestä .
Unioni kansakuntien Euroopan puolesta -ryhmän ranskalainen valtuuskunta ei kuitenkaan voi muuta kuin olla eri mieltä tietyistä siinä esitetyistä väitteistä .
Esimerkiksi 26 kohdan mukaan " talousarvion vakauttaminen on menestyksekkään talous- ja rahaliiton sekä Itä-Eurooppaan tapahtuvan unionin laajentumisen välttämätön edellytys " .
Kun jäsenvaltioiden on pakko lähentymiskriteerien täyttämiseksi noudattaa talousarvion kurinalaista laihdutuskuuria , johon ne toki suostuivat perustelluista syistä oma-aloitteisesti , federalistit osoittavat hyvin hämmästyttävää rahanahneutta .
Osoituksena koheesiopolitiikan ja EMUn epäonnistumisen tunnustamisesta riittämättömiä tuloksia selitetään varojen puutteella , ja kaikki kilpailevat kaunopuheisuudessa vaatiessaan lisää määrärahoja , ilman että kukaan ajattelee sitä , miten tehokkaasti varoja käytetään .
Miten pitäisi suhtautua sellaiseen talousarviolinjaan , jossa asetetaan menotavoite menojen enimmäismäärän sijasta , etsitään hankkeita mihin hintaan hyvänsä , jotta hyväksytyt määrärahat saadaan tehokkaasti tuhlattua sen asemesta , että määrärahoja myönnettäisiin olemassa oleville hankkeille ?
Tuhlaamisesta tulee tavoite sinänsä ja todiste ohjelman onnistumisesta .
Euroopan komission kuudennessa kertomuksessaan julkaisemat tilastot osoittavat kuitenkin harjoitetun politiikan rajoitukset , kuten Berend on tuonut esille .
Euroopan unionin vauraimpien alueiden merkitys on korostunut vuosien 1986 ja 1996 välillä , mikä osoittaa , että vauraus , työllisyys ja toiminta keskittyvät tietyille alueille : Hampuri , Bryssel , Antwerpen , Luxemburg , Ile-de-France Darmstadt , Oberbayern , Bremen , Wien , Karlsruhe ja Emilia-Romagna .
Päinvastoin kuin esittelijä väittää , talous- ja rahaliiton toteutuminen pahentaa syrjäisimpien , maatalousvaltaisimpien ja vähäväkisimpien alueiden autioitumista unionin keskusakselin hyväksi ( Benelux-maat , Luoteis-Saksa , Pohjois-Italia , Ile-de-France ... ) .
Köyhimmät alueet kurovat vähitellen kiinni kehityksensä jälkeenjääneisyyttä .
Kymmenen köyhintä aluetta pääsi vuonna 1986 keskimääräisesti 41 prosentin tasolle yhteisön BKTL : stä .
Vuonna 1996 ne ylsivät 50 prosentin tasolle .
Kehitys on ollut erityisen selvää Portugalissa ja Irlannissa .
Todellisuudessa käy niin , että jos rikkaat rikastuvat ja köyhät köyhtyvät , tavoitteeseen 2 kuuluvien keskitason alueiden BKTL laskee ajoittain huomattavasti ja työllisyystilanne heikkenee .
Tämä näkyy selvästi Ranskassa : Champagne-Ardennen alueella , jota minulla on kunnia edustaa , BKTL laski 105 prosentista 94 prosenttiin yhteisön keskiarvosta , Pays de la Loiren alueella 95 prosentista 91 prosenttiin ja Auvergnen alueella 89 prosentista 83 prosenttiin .
Kehityssuunta on yleinen , ja se koskee myös Rhône-Alpesin ja Alsacen aluetta .
Sitä vahvistaa kehitys Ruotsissa ja Suomessa , maissa , joissa myös työttömyys on viime vuosina lisääntynyt huolestuttavasti , sekä monilla Yhdistyneen kuningaskunnan alueilla .
Siksi voikin tuntua oudolta , että taloudellista rakenneuudistusta läpikäyville teollisuus- ja maaseutualueille suunnattu tavoite 2 uhrattiin rakennerahastojen uudistuksen yhteydessä tavoitteiden 1 ja 3 hyväksi : sen kokonaisrahoitus kaudella 1999-2006 on 22,5 miljardia ecua , joka vastaa suurin piirtein kauden 1994-1999 rahoitusta .
Tavoitteeseen 5b kuuluvat maaseutualueet ovat kärsineet eniten tästä tilanteesta : Ranskassa 27 prosenttia rakennerahastojen piiriin kuuluvasta väestöstä joutuu rahastojen ulkopuolelle siirtymäkauden jälkeen , ja tämä luku on paljon suurempi joillakin alueilla , kuten Pays de la Loiressa , Alsacessa tai Basse-Normandiessa , jotka ovat vasemmistopuolueiden johtaman hallituksen kosiskelupolitiikan uhreiksi joutuneita oikeiston vankkoja kannatusalueita .
Koska aluepolitiikka perustuu tällaisille valinnoille , on syytä epäillä , voidaanko sillä edistää sopusointuista aluesuunnittelua Euroopan unionin jäsenvaltioissa .
Von Wogaun mietintö ( A5-0069 / 1999 ) .
( FR ) Kun otetaan huomioon yhteisön työllisyystilanne ja Euroopan unionin selvästi esille tuoma halu puuttua päättäväisesti työttömyyteen , komission tekemässä yrityskeskittymiä koskevassa analyysissa olisi pitänyt ottaa huomioon muitakin tekijöitä kuin kilpailu .
Yksi tällainen tekijä on mielestäni esimerkiksi rakenneuudistus ABB-Alsthom Power -yhtiössä , jonka koko Euroopan työntekijöitä edustava valtuuskunta on tänään paikalla Strasbourgissa .
Kesäkuussa 1999 fuusion kautta muodostetun ABB-Alsthom Power -yhtiön johto on antanut ilmoituksen rakenneuudistuksesta , jonka tiedetään jo nyt johtavan työpaikkojen vähentämiseen joissakin maissa .
Tämä työllisyyden kannalta tuhoisa tilanne herättää useita kysymyksiä muun muassa siitä , mitä tietoja on annettu Euroopan yritysneuvostolle , joka on ollut olemassa jo vuodesta 1996 lähtien .
Tämä viittaa siihen , että eurooppalaisia yritysneuvostoja koskevaa direktiiviä on ajantasaistettava ja vahvistettava .
Tämä viittaa myös siihen , että yrityskeskittymiä on valvottava ottamalla huomioon työllisyys , ympäristö ja kuluttajat .
Koska talous- ja raha-asioiden valiokunnan mietintö oli tältä osin riittämätön , äänestin tyhjää .
Pyrkiessään soveltamaan toissijaisuusperiaatetta yhteisön kilpailupolitiikassa komissio hajauttaa kansallisille viranomaisille ja tuomioistuimille päätöksiä ja määräävän markkina-aseman väärinkäyttöä koskevaa vastuuta , kun kyse on sellaisista yritysten välisistä sopimuksista , jotka vääristävät markkinoita , vaikka yrityskeskittymiin ja valtiontukiin liittyvät kysymykset säilyvätkin ilmoitusjärjestelmän piirissä .
Nyt otetun kannan mukaan pyritään luomaan joustavampia malleja , joista kilpailupolitiikan soveltamiselle aiheutuu vähemmän kustannuksia .
Yhteisön oikeutta ryhdytään siis soveltamaan kansallisissa tuomioistuimissa eikä Euroopan tasolla , ja päämääränä ovat jopa erikoistuneet tuomioistuimet .
Tästä kilpailupolitiikan osittaisesta uuskansallistamisesta voi jäsenvaltioille aiheutua lisäkustannuksia .
Toisaalta taas , kuten esittelijä muistuttaa , julkisia monopoleja on kilpailupolitiikan nimissä muutettu useinkin yksityisiksi yksityistämällä tärkeitä julkisia sektoreita ja yrityksiä , kuten on tapahtunut Portugalissa , mistä on ollut kielteisiä seurauksia työntekijöille ja koko maalle .
Komission valkoisessa kirjassa EY : n perustamissopimuksen 85 ja 86 ( nykyisten 81 ja 82 ) artiklan soveltamissääntöjen uudistamisesta ei todellakaan ehdoteta kilpailupolitiikan uudelleen kansallistamista , kuten muutamat Euroopan parlamentin jäsenet epäilevät .
Mutta siinä väläytellään joka tapauksessa melko mielenkiintoisia kehitysmahdollisuuksia Euroopan unionissa .
Komissio , joka ottaa huomioon , että sen yksiköt ruuhkautuvat kaupankäyntiä vääristäviä yritysten välisiä sopimuksia koskevien ennakkoilmoitusten vuoksi , ja joka pelkää niiden määrän lisääntyvän entisestään uusien jäsenvaltioiden myötä , ehdottaa näitä sopimuksia koskevan lupajärjestelmän poistamista ja kilpailusääntöjen hajautetumpaa soveltamista jäsenvaltioiden tasolla .
Mielestäni kaikkein huomionarvoisin asia on se , että ehdotus osoittaa komission ennakoivan laajentumisen seurauksia ja ymmärtävän , että laajentuminen edellyttää välttämättä , lähes mekaanisesti , keskitetyn järjestelmän uudistamista .
Tässä tapauksessa uudistus koskee tosin järjestelmän keventämistä eikä sen purkamista .
Asiakirjassa määrätäänkin , että komissio vastaa edelleen uuden järjestelmän valvonnasta ja keskeisestä ohjaamisesta .
Euroopan parlamentin juuri hyväksymässä von Wogaun mietinnössä komissiota tuetaan tässä pyrkimyksessä .
Samaan aikaan on kuitenkin selvästi havaittavissa , että laajentumisen aiheuttama mullistus voi johtaa yhteisön toimivallan supistumiseen ja toissijaisuuden laajenemiseen .
Tulevaisuudessa voi häämöttää toisenlainen Eurooppa .
Eikö muuten juuri tämä asia kauhistuta joitakin Euroopan parlamentin sosialisteja ?
Saksalaiset sosiaalidemokraatit äänestivät von Wogaun mietintöä vastaan , koska se voisi heidän mielestään murentaa Euroopan kilpailupolitiikkaa eli suoraan sanottuna vahingoittaa yhdenmukaisuutta tavoittelevaa supervaltiota .
Omituista kyllä osa työnantajista antoi heille tukensa , koska he valitsevat mieluummin " yhden luukun " eurooppalaisen järjestelmän , joka on heidän mielestään taloudellisempi ja oikeudellisesti vakaampi vaihtoehto .
Tämä onkin nykyisen järjestelmän etu .
Toisaalta on kuitenkin pohdittava laajemmassa mielessä sitä , että nyt käynnistettävä hajauttaminen voi johtaa aikanaan siihen , että kaikkien maiden tarpeet voidaan ottaa vapaammin huomioon , mistä kaikki hyötyvät .
Rapkayn mietintö ( A5-0078 / 1999 ) .
( FR ) Lutte ouvrière -puolueen jäsenet eivät äänestä näiden Euroopan kilpailupolitiikkaa koskevien mietintöjen puolesta .
Kilpailu eli suuryritysten keskenään käymä sota johtaa pysyvästi irtisanomisiin ja tehtaiden sulkemiseen puhumattakaan valtavasta tuhlauksesta tuotantokapasiteettien käytössä .
Saimme tästä esimerkin ABB Alsthom Power -trustin esittäessä suunnitelmansa vähentää työpaikkoja Euroopasta .
Euroopassa on 18 miljoonaa työtöntä ja 50 miljoonaa köyhää , mutta silti se on yksi maailman rikkaimmista alueista : tämä on sen kilpailun tulosta , jota Euroopan toimielimet aikovat edistää .
Komission ilmaisema halu säännellä kilpailuehtoja Euroopan markkinoilla on naurettava , koska kilpailussa noudatetaan vain viidakon lakia , jossa heikoimmat joutuvat vahvimpien jalkoihin tai saaliiksi .
Se on sietämätöntä ennen kaikkea sosiaalisella tasolla .
Euroopan komission kertomus osoittaa suoraan , että unionin toimielimet ovat kiinnostuneita vain tällaista taloudellista sotaa käyvistä suurista kapitalistisista ryhmistä eivätkä lainkaan sen uhreista .
Mitään ei tehdä työttömyyden lisääntymisen estämiseksi , mitään ei tehdä työntekijöiden suojelemiseksi , mitään ei tehdä sen estämiseksi , että suuryritykset ajavat osan väestöstä kurjuuteen vain voidakseen rikastuttaa entisestään osakkeenomistajia !
Jos meidän pitäisi löytää tästä mietinnöstä jokin hyvä puoli , niin se on siinä , että se osoittaa , etteivät yhteiskunnan enemmistönä olevat työntekijät voi odottaa Euroopan toimielimiltä mitään elinolosuhteidensa turvaamiseksi puhumattakaan niiden parantamisesta . .
( PT ) Ilmaistessaan mielipiteensä komission vuotuisesta kilpailupolitiikkaa koskevasta kertomuksesta , esittelijä muistuttaa , ettei kilpailupolitiikkaa voida erottaa yhteiskunta- ja ympäristöpolitiikasta , vaan sen on edistettävä täystyöllisyyttä , taloudellista ja yhteiskunnallista yhteenkuuluvuutta , ympäristönsuojelua ja kuluttajansuojaa .
Kun puhutaan joistakin näiden tavoitteiden saavuttamisessa keskeisistä välineistä , esittelijä keskittyy kuitenkin käytännössä arvostelemaan useita valtiontukiin liittyviä näkökohtia ja vaatimaan laittomien valtiontukien hyvitystä koskevien sääntöjen yhdenmukaistamista .
Näin hän kyseenalaistaa taloudeltaan kaikkein heikoimpien ja rakenteellisesti hauraimpien jäsenvaltioiden oikeuden tukea sellaisia talousaloja , jotka ovat jääneet kaupan vapauttamisen ja kansainvälisen kilpailun jalkoihin .
Toisaalta esittelijä jättää huomiotta kilpailusääntöjen vääristymisen tärkeimmät syyt , joita ovat erityisesti yrityskeskittymien lisääntyminen ja siitä aiheutuva kilpailusääntöjen vääristyminen ; julkisten yritysten muuttuminen yksityisiksi monopoleiksi ja sen erityisesti työllisyydessä ja julkisten palveluiden hinnoissa näkyvät vakavat yhteiskunnalliset seuraukset ; erilaisten monopoliasemassa olevien ryhmien määräävän markkina-aseman hyväksikäyttäminen ja anteeksiantamattomat toimintatavat yhteiskuntaa ja ympäristöä koskevissa kysymyksissä , mukaan luettuina tuhansien työntekijöiden irtisanomiset .
Näistä syistä äänestämme tätä mietintöä vastaan . .
( FR ) Äänestämällä tätä mietintöä vastaan olemme kaikkien niiden naisten ja miesten äänitorvena , jotka ovat vastustaneet Seattlessa ja kaikkialla Euroopassa maailman pelkistämistä puhtaaksi kaupankäynnin logiikaksi .
Äänestämme tätä mietintöä vastaan julkisten palvelujen kehittämisen nimessä ja erityisesti Paddingtonin junaonnettomuuden uhrien muistoksi , koska heidän kuolemansa ei johtunut kohtalosta vaan järjettömästä vimmasta kilpailuttaa alaa , jolla olisi tarvittu sääntelyä .
Tämä mietintö on pohjimmiltaan alkeellinen teksti , jonka innoittajana on ollut pelkkä viidakon laki , koska kilpailun avulla ei pystytä ratkaisemaan ainuttakaan ihmiskunnan ongelmista tämän vuosisadan vaihteessa .
Rajaton kilpailu on taantumista ja turvattomuutta aiheuttava tekijä niin biosfäärin , kulttuurin edistämisen kuin kolmansien maiden kanssa tehtävän yhteistyönkin kannalta .
Lienevätkö Euroopassa olevat 18 miljoonaa työtöntä teidän mielestänne kilpailupolitiikan liian varovaisen harjoittamisen uhreja ?
Olemme vakuuttuneita siitä , että asia on päinvastoin , emmekä ole myöskään sitä mieltä , että valtiontuet olisivat periaatteessa liian suuria .
Minkä raudanlujan säännön , minkä tehokkuuskriteerien perusteella ne olisivat sitä ?
Voitteko vielä Seattlen jälkeen suositella vakavasti , että WTO : n tehtäviä laajennettaisiin ?
Vain monikansallisten yritysten lakimiesneuvonantajat voivat osoittaa tällaista jääräpäisyyttä .
Jonckheerin mietintö ( A5-0087 / 1999 ) .
( FR ) Olen tyytyväinen Euroopan unionin valtiontukia koskevan seitsemännen yleiskatsauksen laadukkuuteen , siihen , että katsaus laaditaan nyt vuosittain , ja siihen , että kilpailuasioista vastaava pääosasto tarjoaa kotisivuillaan yleisiä ja tapauskohtaisia tietoja kansalaisille .
Olen tyytyväinen esittelijän tapaan käsitellä valtiontukia ja onnittelen häntä siitä .
Valtiontuet tuomitaan liian usein kilpailua vääristäviksi toimenpiteiksi .
Tehokas kilpailupolitiikkaa on tietysti edellytys sisämarkkinoiden ja talous- ja rahaliiton moitteettomalle toiminnalle .
Mutta , kuten esittelijä korostaa , valtiontuet ovat joskus välttämättömiä , ja niillä voidaan paitsi auttaa yrityksiä selviytymään myös edistää kestävää kehitystä ( perustamissopimuksen 6 artikla ) , yleishyödyllisiä palveluja ( 16 artikla ) ja taloudellista ja sosiaalista yhteenkuuluvuutta ( 158 artikla ) .
On kuitenkin on selvää , että niitä on valvottava , mikä on Euroopan komissiolle kuuluva tehtävä .
Unionin jäsenvaltioiden vuosittain kyseisille aloille myöntämät tuet olivat yhteensä 95 miljardia euroa vuosina 1995-1997 , ja tehdasteollisuuden osuus tästä summasta on ollut noin 40 prosenttia .
Tuet ovat vähentyneet huomattavasti edelliseen ajanjaksoon , 1993-1995 , verrattuna ( kokonaistukien alalla vähennys on 13 prosenttia ja tehdasteollisuuden alalla 3,8 prosentista 2,6 prosenttiin ) .
Tämä väheneminen johtuu ensisijaisesti Saksan uusille osavaltioille myönnettävän tuen supistumisesta .
Pidän esittelijän tavoin valitettavana sitä , että kertomuksessa esitetyt luvut eivät kata kaikkia valtiontukia .
Euroopan komission on korjattava mahdollisimman pian nämä puutteet .
Sen on myös tehtävä yhteistyötä jäsenvaltioiden kanssa tietojen laadun parantamiseksi ajoissa eli ennen yhdeksättä yleiskatsausta .
Olisi hyvä , jos komissio julkaisisi luettelon , joka sisältää jokaisen jäsenvaltion myöntämien valtiontukien kokonaismäärän .
Pidän valitettavana myös sitä , että Euroopan parlamentti on jätetty täysin valtiontukia käsittelevän neuvoa-antavan komitean ulkopuolelle .
Tilanteen tasapainottamiseksi Euroopan komission on laadittava ja esitettävä meille säännöllisesti kertomuksia .
Tarkastelen lopuksi erästä valtiontukien käyttöön liittyvää näkökohtaa , joka on mielestäni erittäin vaarallinen : kyseessä ovat tuet , jotka kannustavat yrityksen toiminnan siirtämiseen jäsenvaltiosta toiseen , mikä voi johtaa yritysten " tukiosteluun " , joka ei edistä millään lailla EU : n yhteisiä tavoitteita .
Tästä syystä toivon , että tulevaan valtiontukia koskevaan kertomukseen sisällytetään arviointi tällaisten tukien vaikutuksista työllisyyteen ja vastaanottajamaiden teollisuuteen ja käsityöteollisuuteen .
Langenin mietintö ( A5-0073 / 1999 ) .
( FR ) Puhuin aamulla tärkeässä kilpailua koskevassa keskustelussa kuudensien terästukisääntöjen soveltamista koskevasta Langenin tekstistä .
Kuten tuomioistuin on tunnustanut 3. toukokuuta 1996 antamassaan määräyksessä , terästeollisuus on erityisen herkkä kilpailun häiriöille .
Siksi oli perusteltua luoda alalle tukijärjestelmä , jonka tavoitteena on taata toimivien yritysten selviytyminen , vaikka EHTYn perustamissopimuksen 4 artiklan c kohdassa kielletään valtiontuki terästeollisuudelle .
Tämä onkin kuudensien terästeollisuuden tukisääntöjen tavoite .
Samaan aikaan pitää tietysti välttää kilpailuehtojen huononeminen ja markkinoiden tasapainon vakavat häiriöt , mistä syistä näitä tukia on säänneltävä .
Valtionapu on siis jatkossakin rajattava tutkimus- ja kehitystukeen , ympäristönsuojelutukeen ja toiminnan lakkautustukeen .
Vastaavasti on erittäin tärkeää , että jäsenvaltiot täyttävät velvollisuutensa ilmoittaa komissiolle teräsalan yrityksille myöntämistään tuista , kuten kyseisten sääntöjen 7 artiklassa määrätään .
Komissio ehdottaa , että jäsenvaltiot lähettäisivät kertomuksensa kahden kuukauden kuluessa kunkin vuosipuoliskon jälkeen tai joka tapauksessa vuosittain ilman erillistä muistutusta .
Pidin esittelijän tavoin myönteisenä komission kertomusta mutta mielestäni oli valitettavaa , että mietinnössä ei käsitelty kaikkia teräksen tuen osatekijöitä .
Terästukisääntöjen hyvin yksiselitteisestä sanamuodosta huolimatta komissio on hyväksynyt useasti tukia sellaisille teräsalan yrityksille , jotka eivät kuulu tukisääntöjen piiriin .
Tasapuolisen kohtelun vuoksi tukisääntöjä on joko noudatettava tiukasti tai muutettava , jos komissio aikoo sallia muita kuin tähän saakka laillisesti sallittuja tukia .
Lopuksi ongelmana on se , mitä seuraa EHTYn perustamissopimuksen voimassaolon päättymisestä .
Tukijärjestelmää on todellakin jatkettava myös vuoden 2002 jälkeen .
Olen tässä yhteydessä sitä mieltä , että vain neuvoston asetus voi taata tarvittavan oikeudellisen varmuuden ja kaikkea tukisääntöjen ulkopuolista tukea koskevan kiellon tiukan noudattamisen .
Äänestin näistä kaikista syistä Langenin mietinnön puolesta ja odotan nyt komissiolta vastausta pyyntöihimme ja vaatimuksiimme .
( Istunto keskeytettiin klo 13.05 ja sitä jatkettiin klo 15.00 . )
 
Öljysaaste Ranskan rannikolla Esityslistalla on seuraavana komission julkilausuma öljysaasteesta Ranskan rannikolla .
Komission jäsen de Palaciolla on keskustelun aluksi puheenvuoro komission puolesta . .
( ES ) Arvoisa puhemies , haluan ensiksi kiittää siitä , että parlamentti on antanut minulle tilaisuuden keskustella katastrofista , joka sattui Ranskan rannikolla Erika-öljytankkerin upottua 12. joulukuuta 1999 ja tankkerista valuneen öljyn saastutettua yli 400 kilometriä rannikkoa , minkä seurauksena tuhansia lintuja on kuollut .
Onnettomuus on vaikuttanut erittäin haitallisesti ympäristöön sekä meriemme ja sellaisten rannikkojen säilymiseen , jotka ovat puhtaita ja kehittyneeltä yhteiskunnalta edellytettävien vähimmäisvaatimusten mukaisia .
Erikan haaksirikko on tavallaan vastakohta sille , minkä puolesta olemme kaikki taistelleet : vastakohta kestävälle kehitykselle , ympäristöä arvossa pitävälle kehitykselle .
Se on erittäin selvä esimerkki siitä , miten tuollaista näkemystä kehityksestä ja edistyksestä rikotaan , räikeä esimerkki siitä , miten ei pidä tehdä .
Voisin puhua pitkästi niistä konkreettisista seikoista , jotka johtivat tähän tapaukseen .
En kuitenkaan tee niin .
Ne ovat kaikkien tiedossa , ja haluan todeta ainoastaan , että komissio on yhtä närkästynyt asiasta kuin ne rannikon asukkaat , joita tämä Ranskan rannikolla sattunut katastrofi ensisijaisesti koskettaa , ja myös kaikki eurooppalaiset - eivätkä ainoastaan eurooppalaiset - vastaavissa tilanteissa .
Komissio toi välittömästi julki solidaarisuutensa ja se on pyrkinyt kaikin käytössään olevin keinoin torjumaan omalta osaltaan tämän tapauksen murheellisia seurauksia .
Mielestäni ei kuitenkaan riitä , että torjumme seurauksia , vaan meidän täytyy esittää ratkaisuja ja tehdä ehdotuksia , joiden ansiosta voisimme mahdollisimman hyvin välttyä vastaisuudessa tällaisilta tapauksilta .
Ympäristön osalta minun on sanottava , että ympäristöasioista vastaava komission jäsen Wallström perusti heti haaksirikon jälkeen ympäristökriisiryhmän yhteistyössä Ranskan viranomaisten kanssa ja heidän pyynnöstään .
Tämä ryhmä asetti meren pilaantumista käsittelevän yhteisön työryhmän ja tarjosi Ranskan viranomaisille parhaita eurooppalaisia saastumisen torjunnan asiantuntijoita .
Komissio oli niin ikään mukana sijoittamassa saastumisen torjunnassa käytettäviä välineitä onnettomuuspaikalle ja koordinoimassa niiden unionin 11 jäsenvaltion toimintaa , jotka ovat toimittaneet paikan päälle yli 26 kilometrin verran kelluvia esteitä .
Koordinointi ja saadut tulokset merkitsevät mielestämme tiettyä edistystä ja saavutusta siinä mielessä , että on olemassa todellista eurooppalaista yhteisvastuuta .
Tämä asiaintila on osittain komission monivuotisen työn tulosta .
Tämän työn seurauksena muun muassa luotiin yhteisön järjestelmä , johon kootaan kaikki tiedot yhteisössä käytettävistä keinoista tällaisen saastumisen torjumiseksi , perustettiin yhteisön työryhmä ja rahoitettiin yhteisesti hanke , jossa annetaan koulutusta ja parannetaan saastumisen torjumiseksi kehitettyjä tekniikkoja Euroopan unionissa .
Hätätilanteita koskevan ehdotuksen lisäksi on välttämätöntä , että pitkällä aikavälillä kyetään myös torjumaan muita vastaavanlaisia katastrofeja .
Näin ollen komissio on ilahtunut siitä , että Euroopan parlamentti on ensimmäisessä käsittelyssä suhtautunut myötämielisesti päätösluonnokseen sellaisen oikeuskehyksen luomiseksi , jonka ansiosta voidaan parantaa yhteistyötä satunnaispäästöjen aiheuttaman pilaantumisen torjumiseksi .
Komissio toivoo , että tämän tekstin lopullista hyväksymistä parlamentissa ja neuvostossa voidaan jouduttaa viimeaikaisten tapahtumien takia ja että näin ollen nykyinen pattitilanne laukeaisi .
Haluan kuitenkin sanoa kuljetusten osalta , että Erikan haaksirikko nostaa uudelleen esille ongelman , joka liittyy merionnettomuuksien ehkäisemiseen ja tarkemmin sanottuna saastuttavien tuotteiden kuljetusten turvallisuuteen .
Tässä tapauksessa kyse on merikuljetuksista .
Tällä alueella mielestäni on välttämätöntä ensiksikin korostaa , että Euroopan unioni ei suinkaan ole ollut joutilaana vuonna 1978 niin ikään Ranskan rannikolla tapahtuneen Amoko Cadizin kuuluisan haaksirikon jälkeen .
Meidän pitää kenties tosin kysyä itseltämme , eikö pitäisi tehdä enemmän ja eikö meidän näin ollen pidä tehdä enemmän .
Kuuden viime vuoden aikana on annettu noin 15 yhteisön asetusta ja direktiiviä .
Tämä lainsäädäntö on vielä tuoretta .
Jäsenvaltioilla on nyt oikeusperusta , jonka avulla ne voivat taistella mukavuuslippuja vastaan ja myös kaikkia niitä vastaan , jotka eivät noudata niiden turvallisuusvaatimuksia .
Jäsenvaltioiden tehtävänä on nyt osoittaa , että niillä on poliittista tahtoa antaa merenkulkuviranomaisilleen tarvittavat resurssit , jotta nämä voivat valvoa ja soveltaa yhteisön sääntöjä , soveltaa jo hyväksyttyjä yhteisön sääntöjä ja vaatia niiden asianmukaista täytäntöönpanoa .
Komission täytyy myös ilman muuta valvoa sitä , että näitä sääntöjä sovelletaan yhdenmukaisesti kaikissa jäsenvaltioissa .
Erikan haaksirikon osalta Ranskan viranomaisten toteuttaman , onnettomuuden syitä käsitelleen alustavan tutkimuksen tulokset on jo toimitettu komissiolle .
Raportti osoittaa , että valvonta on tässä tapauksessa ollut - kauniisti sanottuna - pintapuolista .
Minun on sanottava , että komissio on omalta osaltaan 21. joulukuuta 1999 jälkeen ottanut yhteyttä Italian satamatarkastuksista vastaaviin viranomaisiin sekä Erikan viimeaikaisista luokituksista vastanneeseen RINA-luokituslaitokseen saadakseen niiltä selvityksen Erikan valvontatoimista .
Komission täytyy itse asiassa selvittää , sovelsivatko paitsi satamavaltio Italian viranomaiset niin myös RINA-luokituslaitos tässä asiassa asianmukaisesti yhteisön direktiivejä .
Arvoisa puhemies , tämä selvitys on välttämätön , jotta direktiivejä voitaisiin tulevaisuudessa hioa ja jotta voisimme tällä tavoin parantaa työtämme .
Haluan joka tapauksessa ilmoittaa parlamentille , että komissio toteuttaa ensi kuun 28. päivänä erityisen tarkastuskäynnin RINA-luokituslaitoksessa ja ryhdymme tarkastuskäynnin jälkeen tehtävien johtopäätösten perusteella asianmukaisiin toimiin .
Kun sanon , että " ryhdymme asianmukaisiin toimiin " , niihin sisältyy mahdollisuus poistaa RINA-luokituslaitos komission hyväksymien laitosten luettelosta .
Hyvät jäsenet , komissio esitti vastaavanlaisen pyynnön myös Maltan merenkulkuviranomaisille - Erika purjehti Maltan lipun alla - , ja minun on sanottava , että he ovat tähän asti olleet erittäin yhteistyöhaluisia .
Kaikkien näiden tutkimusten tuloksia ennakoimatta - miten haaksirikko tapahtui , mitkä ovat perimmäiset syyt ja miten niin RINA-luokituslaitoksen kuin Italian satamaviranomaistenkin tarkastuksissa on menetelty -kaikki kuitenkin viittaa siihen , että Erikan onnettomuudessa on tullut ilmi useita kysymyksiä , joita on syytä pohtia tarkasti ja jotka - mielestäni - pakottavat meidät toimimaan erittäin nopeasti .
Hyvät jäsenet , komissio oli jo laatimassa tiedonantoa merenkulun ja satamien turvallisuudesta .
Nämä tapaukset epäilemättä kuitenkin pakottavat meidät nopeuttamaan tiedonannon antamista ja keskittymään ennen kaikkea vaarallisten ja saastuttavien tuotteiden , erityisesti öljyn , kaasun tai kemikaalien , kuljetukseen .
Tätä asiakirjaa täydentää joukko lainsäädäntöehdotuksia , joilla pyritään parantamaan meriturvallisuutta yhteisön aluevesillä .
Komissio aikoo hyväksyä sen ennen tämän vuoden kesäkuuta , niin että toimenpide-ehdotuksista voidaan alkaa keskustella niin täällä parlamentissa kuin neuvostossakin vuoden 2000 jälkipuoliskolla eli Ranskan puheenjohtajakaudella .
Tiedonannon sisällön osalta ehdotamme toimenpiteitä pääasiassa seuraavilla alueilla : Ensiksikin on tehostettava riskialusten valvontaa riippumatta siitä , minkä lipun alla ne purjehtivat - vaikka tilastotiedot puhuvatkin omaa kieltään : satamatarkastuksissa Euroopan unionin 15 jäsenvaltion lipun alla purjehtivia aluksia tarkastetaan noin 5,9 kussakin 100 tarkastuksessa .
Maailman keskiarvo on noin 15,6 Euroopan satamissa tehdyissä tarkastuksissa .
Maltan lipun alla purjehtivien alusten - kuten Erikan - osalta luku on 19,7 ja muun lipun alla purjehtivien alusten osalta vieläkin korkeampi .
Valvontaa tehostaaksemme aiomme muuttaa nykyisiä direktiivejä , jotka koskevat luokituslaitoksia , alusten valvontaa satamissa ja tarkastusten tiheyttä , ja suhteuttaa ne siihen , mikä on aluksen ikä ja minkä lipun alla se purjehtii .
Me kaikki tiedämme , että autot on neljän ensimmäisen vuoden jälkeen katsastettava vuosittain .
Alusten osalta tilanne ei valitettavasti kuitenkaan ole tämä .
Haluamme edistää näitä toimia - jotka sitä paitsi on sisällytetty IMOssa ( Kansainvälinen merenkulkujärjestö ) äskettäin tehtyihin kansainvälisiin sopimuksiin SOLAS-sopimuksen ( yleissopimus ihmishengen turvallisuudesta merellä ) ja MARPOL-sopimuksen ( kansainvälinen yleissopimus alusten aiheuttaman meren pilaantumisen ehkäisemisestä ) kautta - ja tehdä niistä pakollisia .
Toiseksi on edistettävä ympäristön kannalta turvallisten öljytankkerien käyttöä eurooppalaisissa satamissa .
Toisin sanoen , että satamiimme saapuvat öljytankkerit muutettaisiin vähitellen kaksoisrunkoisiksi yksirunkoisten sijasta , sillä niihin liittyy onnettomuustapauksissa suurempi saastuttamisriski .
Olisi ryhdyttävä toimiin , jotta voitaisiin nopeuttaa yksirunkoisten öljytankkerien asteittaista poistamista käytöstä , kuten Yhdysvalloissa on parhaillaan tapahtumassa .
Tällöin vältämme myös erään nykyisin olemassa olevan vaaran : sen , että öljytankkerit , jotka eivät voi saapua Yhdysvaltojen satamiin , ohjataankin eurooppalaisiin satamiin .
Kolmanneksi , hyvät jäsenet , tiedonannossa käsitellään monimutkaista ja arkaluonteista kysymystä , joka liittyy vastuuseen ja vahingonkorvauksiin katastrofista johtuvissa saastumistapauksissa .
Komissio aikoo selvittää nykyiset oikeudelliset kiemurat ja tehdä ehdotuksia asianosaisten vastuun ylärajojen nostamiseksi ja lisäksi ottaa uusia osapuolia mukaan vastuuketjuun , joka nykyisin on käytännöllisesti katsoen täysin laivanvarustajien , laivojen omistajien harteilla .
Tarkemmin sanottuna aiomme luoda järjestelmän , jonka avulla voidaan määritellä lastin omistajan tai liikenteenharjoittajan vastuu ja vaatia sitä - se , että on olemassa mukavuuslippulaivojen omistajia , johtuu itse asiassa siitä , että rahtaajat eivät kiinnitä huomiota käyttämiensä alusten laatuun - , ja lisäksi korottaa laivanvarustajien vakuutusmaksua aluskohtaisten vakuutusten kokonaissummassa .
Lopuksi komissio aikoo jatkaa pyrkimyksiään avoimuuden parantamiseksi Euroopan aluevesillä purjehtivien alusten laadun osalta .
Tältä osin komissio pyrkii nopeuttamaan Equasix-järjestelmän käyttöönottoa , niin että meillä olisi tämän vuoden toukokuusta lähtien kansainvälisen laivaston tilannetta koskeva reaaliaikainen tiedotusjärjestelmä .
Tätä ohjelmaa toteutetaan yhteisymmärryksessä Ranskan viranomaisten kanssa ja sen avulla voidaan saada reaaliaikaiset ja kattavat tiedot eri alusten tilanteesta , puhumattakaan miehistön koulutuksesta , joka sekin on tärkeä osa-alue .
Hyvät jäsenet , totean lopuksi , että emme puhu tässä vain Erikan katastrofista ja siitä , mitä tähän mennessä on tehty , vaan teemme johtopäätöksiä , jotta voisimme vastaisuudessa välttyä tällaisilta katastrofeilta .
Meidän täytyy taata meriturvallisuussääntöjen tehokas soveltaminen .
Kansainvälisellä merenkulkujärjestöllä - kuten me kaikki tiedämme - ei ole kykyä valvoa eikä tehdä pakollisiksi sääntöjä , joita ovat allekirjoittaneet sellaiset jäsenvaltiot , jotka usein unohtavat tehdyt sitoumukset tai katsovat läpi sormien - kauniisti sanottuna - allekirjoittamiaan sopimuksia .
Toiseksi meidän täytyy edelleen pyrkiä lisäämään Euroopan merenkulkualan kilpailukykyä , sillä kyse on toimintakykyisestä ja erittäin turvallisesta alasta , ja ylläpitää vaatimustasoa , mutta meidän täytyy myös mukavuuslippulaivojen osalta kyetä torjumaan sellaisia väärinkäytöksiä , joita niiden suojissa tapahtuu .
Lopuksi , hyvät jäsenet , meidän täytyy taistella sitä vastaan , että jotkin laivanvarustajat , jotkin rahtaajat , jotkin jäsenvaltiot , jotkin yhteisöt , jotkin merenkulun toimijat saattavat vastuuntunnottomuudellaan luontomme vaaraan ja voivat aiheuttaa katastrofeja , joista Ranskan rannikolla juuri sattunut katastrofi valitettavasti on yksi esimerkki .
Arvoisa puhemies , puhun sekä PPE : n puolesta että Bretagnen edustajana , jolle nämä tapahtumat kuuluvat suoraan ja joka on niistä suoranaisesti järkyttynyt .
Olemme yhdessä Françoise Grossetêten ja PPE : n kanssa jättäneet päätöslauselmaesityksen .
Meillä on nyt tänään kompromissiesitys , ja olen siitä iloinen .
Erika-tankkerin haaksirikko on todellakin Euroopan asia , toisaalta siksi , että se saastuttaa muutamia Euroopan kauneimmista hiekkarannoista aiheuttaen hyvin vakavia seurauksia matkailulle , merestä elantonsa saaville ja ympäristöaktivisteille , ja toisaalta siksi , että kyseessä on sääntely ja valvonta , jotka ovat selvästi Euroopan laajuisia .
On melko varmaa , ettei tällainen katastrofi olisi voinut tapahtua Yhdysvaltain pitkillä rannikoilla .
Miksi ei ?
Siksi , että amerikkalaiset ottivat oppia Exxon Valdezin haaksirikosta ja laativat vuonna 1990 Oil Pollution Act -nimisen lain , jossa painotetaan enemmän vastuuta , koska sen perusteella rahtaaja voidaan asettaa vastuuseen , ja joka on samalla velvoittavampi ja ennen kaikkea paremmin valvottu erilaisten säännösten ja muun muassa amerikkalaisen rannikkovartioston ansiosta .
Jos meillä olisi ollut tällaisia säännöksiä toistan tämän , katastrofilta olisi varmasti vältytty .
Tämän vuoksi olemme sitä mieltä , että sovellettavia tekstejä on tarkistettava ja varsinkin vuoden 1992 pöytäkirjaa , jolla rahtaajat , tässä tapauksessa öljysäiliöaluksen rahtaaja , vapautetaan kaikesta vastuusta .
Mutta jos rahtaaja vapautetaan vastuusta , niin öljy-yhtiöt tietysti valvovat entistä vähemmän .
Säännöksiä on siis tarkistettava , ja arvoisa komission jäsen , kiitän teitä siitä , että viittasitte kaikkiin tämänhetkisiin puutteisiin Euroopan säännöksissä .
Lisäksi meidän on vahvistettava erityisesti valvontaa , kuten sanoitte : sen valtion valvontaa , jonka lipun alla laivat liikennöivät , ja luokituslaitosten valvontaa .
Sanoitte , että RINA on komission hyväksymä italialainen luokituslaitos .
Millä ehdoilla tämä hyväksyntä tapahtuu ?
Mitkä ovat luotettavuuden takeet ?
Aiotte lähettää valtuuskunnan .
Odotamme sen tuloksia hyvin kiinnostuneina .
Merenkulkuviranomaisten suorittamia tarkastuksia ja Euroopan satamavalvontaa on myös vahvistettava .
On muistutettava , että meillä on Pariisin yhteisymmärryspöytäkirja , jossa määrätään vähimmäisvalvonnasta ja jonka mukaan kyseisen maan merenkulkuviranomaisten on tarkastettava neljäsosa Euroopan satamissa käyvistä aluksista .
Tätä velvoitetta ei noudateta sen paremmin Ranskassa kuin monissa muissakaan Euroopan maissa .
Miksi ei ?
Mitä johtopäätöksiä komissio on tästä jo tehnyt tai valmistautuu tekemään ?
Mielestäni myös rahtaajan ja tässä tapauksessa öljysäiliöaluksen rahtaajan vastuulla olevaa valvontaa on vahvistettava .
Jos hänellä on taloudellinen vastuu , valvontaa harjoitetaan varmasti enemmän .
Lopuksi merenkulkuviranomaisten toimintaa on sovitettava yhteen , jotta saadaan aikaiseksi Yhdysvaltain rannikkoja valvovaa rannikkovartiostoa vastaava eurooppalainen järjestelmä .
Haluaisin ensiksi kiittää ryhmäni ympäristöasioita käsitteleviä kollegoja , jotka lähestyivät tätä ongelmaa yhdessä liikenneasioita käsittelevän ryhmän kanssa .
Tämä katastrofi koskee sekä liikennettä että ympäristöä , eikä se rajoitu vain jommallekummalle alueelle .
Keskustelemme jälleen kerran parlamentissa taas yhdestä merionnettomuudesta .
Voisin luetella tällä alalla sattuneet onnettomuudet niiden 10 vuoden ajalta , jolloin olen ollut parlamentissa , mutta minulla on vain kolme minuuttia aikaa .
Nyt on varmastikin korkea aika , että niin jäsenvaltiot kuin myös se hampaaton tiikeri , jota Kansainväliseksi merenkulkujärjestöksi kutsutaan , ja - viimeisenä muttei suinkaan vähäisimpänä - öljy-yhtiöt ja tankkerien omistajat kantavat oman vastuunsa ja pyrkivät estämään nämä vuosi toisensa jälkeen toistuvat ekologiset ja inhimilliset murhenäytelmät .
Miten monta Erikaa meidän täytyy vielä kestää , ennen kuin valtaapitävät ottavat käyttöön todellisen satamavaltioiden harjoittaman valvonnan kaikkialla Euroopan unionissa eikä vain sen tietyillä alueilla ?
Miten paljon saastetta meidän täytyy vielä kestää , ennen kuin alalla otetaan käyttöön tankkereita , joissa on erilliset säiliöt ja kaksoispohjat ?
Miten monen merilinnun täytyy vielä kuolla , ennen kuin laivanvarustajat lakkaavat puhdistamasta säiliöitään merellä , mikä , kuten päätöslauselmassamme todetaan , saastuttaa paljon enemmän kuin yksikään Erikan tyyppinen onnettomuus ?
Vaikka myönnänkin , että esimerkiksi satamavaltioiden harjoittaman valvonnan ja miehistöä koskevien vähimmäisvaatimusten alueella on edistytty jonkin verran , tilanne on edelleen edesmenneen kollegamme Ken Stewartin sanoja lainatakseni se , että " häpeälliset alukset purjehtivat Euroopan unionin aluevesille ja sieltä pois : ruosteiset saavit , joissa on huono miehistö " .
Jäsenvaltioiden täytyy toimia nopeasti ja päättäväisesti .
Hallitustemme täytyy antaa tarvittavat määrärahat , jotta valvonta olisi tehokasta , ja niiden täytyy myös lakata vitkastelemasta , kun on kyse meriturvallisuudesta .
Erika ei vaatinut ihmishenkiä , mutta se on ehkä tuhonnut monen ihmisen elannon .
Aivan niin kuin Sea Empress , aivan niin kuin Braer .
On aivan varmaa , että kaikki kolme alusta jättivät jälkeensä ympäristötuhon .
Ryhmämme tuntee myötätuntoa Bretagnen asukkaita kohtaan , joiden alueen tämä onnettomuus on pilannut , aivan niin kuin ryhmäni tunsi edellisillä kerroilla myötätuntoa Länsi-Walesin ja Shetlandinsaarten asukkaita kohtaan .
Eikö nyt ole korkea aika lakata ottamasta osaa ja ryhtyä jakamaan täytäntöönpanoilmoituksia , jotta pääsisimme eroon näistä häpeällisistä aluksista ja merellä olisi turvallista ?
Muuten joudumme vielä myöhemmin tänä vuonna keskustelemaan uudesta päätöslauselmaesityksestä , kun jälleen yksi mukavuuslipun alla purjehtiva tankkeri valitettavasti uppoaa ja valuttaa raakaöljyn mereen .
Päätöslauselmien aika on ohi .
Tarvitsemme nyt toimintaa .
Pelkäänpä , että neuvosto ei valitettavasti taaskaan pysty toimimaan ja että me joudumme tulevaisuudessa keskustelemaan jälleen yhdestä meri- ja ympäristökatastrofista .
Arvoisa puhemies , joka kerta , kun sattuu tällainen onnettomuus , sanotaan , ettei se saa enää toistua .
Tosiasiassa emme voi koskaan estää tällaisia onnettomuuksia merellä , mutta meidän kaikkien täytyy ottaa opiksemme aina , kun tällaisia onnettomuuksia sattuu , ja soveltaa saamiamme opetuksia niin , että voimme vastaisuudessa vähentää riskejä .
Erikan onnettomuus oli vakava erityisesti Bretagnen asukkaille , jotka kärsivät siitä eniten , mutta se oli tuhoisa myös eläimille suuressa osassa Eurooppaa .
Jotkut sanovat , että se oli kaikkien aikojen pahin onnettomuus tuon Euroopan osan linnuille .
Royal Society for the Protection of Birds arvelee , että jopa 400 000 lintua , pääasiassa kai etelänkiisloja , on saattanut menehtyä .
Monet meistä ovat varmaankin nähneet riipaisevia ja järkyttäviä kuvia siitä , miten eläinlääkintäviranomaiset lopettivat öljyn tahrimia lintuja .
Me kaikki haluamme aluksille mahdollisimman korkeat standardit riippumatta siitä , minkä lipun alla ne purjehtivat .
Meidän täytyy valvoa sääntöjä ja varmistaa " saastuttaja maksaa " -periaatteen noudattaminen , niin että sekä alusten käyttäjiä että öljy-yhtiöitä painostettaisiin sakkojen ja joidenkin kannustimien avulla ottamaan käyttöön parhaita käytäntöjä .
Olen samaa mieltä kaikesta siitä , mitä komission jäsen sanoi puheenvuorossaan , mutta kysyisin , miten kauan kestää varmistaa , että ryhdytään toimiin ja ongelma ratkaistaan hänen ehdottamallaan tavalla .
Hänen täytyy poliitikkona muistuttaa virkamiehilleen , miten vaikeaa olisi , jos hän joutuisi palaamaan parlamenttiin vuoden kuluttua ja jos sattuisi vastaavanlainen , yhtä tuhoisa onnettomuus , jos osa hänen tänään ehdottamistaan toimista jäisi pelkästään kauniiksi sanoiksi eikä hänellä olisi ollut mahdollisuutta toteuttaa niitä .
Sen mahdollisuuden , että lähitulevaisuudessa sattuisi tällainen onnettomuus , pitäisi ihmeellisesti kirkastaa hänen ja hänen virkamiestensä ajatukset .
Arvoisa puhemies , arvoisa komission jäsen , toin teille pienen lahjan : tässä on öljypaakku eräältä Noirmoutier-saaren asukkaalta , joka kirjoittaa minulle seuraavasti : " Jokainen nousuvesi jättää rannalle kerroksen Erikasta valunutta raskasta polttoöljyä .
Jokaisen nousuveden aikana vapaaehtoiset , sotilaat ja palomiehet poistavat valtavia paakkuja tätä tahmeata ja paksua mustaa öljysoraa .
Milloin täällä on taas puhdasta ja tämä tuhoisa onnettomuus on ohi ? "
Erika-tankkerin onnettomuus , kuten myös venäläisaluksen onnettomuus Turkin rannikolla , on todellakin asia , jota emme voi hyväksyä emmekä suvaita aikana , jona korkea teknologia on kehitetty huippuunsa .
Vielä sietämättömämmäksi onnettomuuden tekee se , että se tapahtui 20 vuotta Amoco Cadizin onnettomuuden jälkeen , kun jo useaan otteeseen oli toistettu " ei enää koskaan ! " .
Poliitikkojen eli siis meidän vastuullamme on taata merenkulun turvallisuus .
Meidän on todella taattava kansalaisille , että tällainen onnettomuus ei toistu .
Teitä kuunnellessamme , arvoisa komission jäsen , turhauduimme kuitenkin hieman , koska näihin asioihin perehtyneet tietävät jo , että komissio ja parlamentti valmistelivat muistaakseni vuonna 1992 hyvin mielenkiintoisen tekstin , joka sisälsi jo kaikki liikennevaliokunnan tänään esittämässä päätöslauselmassa olevat ehdotukset .
On nimittäin totta , että tästä asiasta on puhuttava ja sitä on toistettava : Erikan onnettomuus oli tarpeeton katastrofi .
Tästä syystä Euroopan unionin on kiireellisesti käynnistettävä merenkulkua koskevien direktiiviensä perinpohjainen tarkistaminen niiden sitovuuden lisäämiseksi ja selkeän ja täsmällisen lastien omistajien vastuujärjestelmän luomiseksi .
On syytä tietää , että esimerkiksi Shell ja British Petroleum olivat kieltäytyneet käyttämästä Erika-tankkeria öljykuljetuksiinsa .
Miksi näin ollen ei rahtaajana ollutta Total-yhtiötä aseteta vastuuseen ?
Teidän on määrättävä ehdotuksissanne myös kaksoislaidoituksesta ja siitä , että öljyn pumppaamista mereen koskevaa kieltoa ryhdytään lopultakin noudattamaan .
On perustettava eurooppalainen valvontaryhmä , joka pystyy valvomaan tarkasti ja tehokkaasti alusten kuntoa .
Lisäksi Euroopan unionin on yhtä kiireellisesti ryhdyttävä uudistamaan IMOa .
Mitä höytyä on säätää sitovia direktiivejä , jos sitten suurin osa aluksista tekee mitä tahtoo heti merelle päästyään ?
Lopuksi , hyvät naiset ja herrat , ajattelen liikuttuneena kaikkia niitä vapaaehtoisia , luonnon ja lintujen ystäviä , jotka ovat oma-aloitteisesti ja jalomielisesti tulleet paikan päälle auttamaan öljyn tahrimia lintuja ja jotka ovat järjestäneet niiden pelastuksen käytettävissä olevin keinoin .
Voin esittää todisteita tästä merkittävästä työstä .
Tiedätte varmasti , että noin 200 000 lintua kuolee tämän öljytuhon vuoksi , joka on vakava ja käytännössä ennen kokematon ekologinen katastrofi .
Tiedätte myös hyvin , miten vaikeata nykyään on suojella eläinlajeja ja miten vaikeata on säilyttää elinympäristöjä .
Tältä osin te , arvoisa komission jäsen , ette puhunut mitään siitä , miten komissio aikoo tukea luonnon ja ympäristön tasapainon palautumista .
Sanottakoon vielä kerran , että syyllistä ei pystytä selvästi osoittamaan .
Toistaiseksi luonto jää aina tappiolle .
Arvoisa puhemies , ryhmäni pyysi tämän keskustelun järjestämistä , jotta parlamentillamme olisi tilaisuus ilmaista solidaarisuutensa niille , jotka ovat joutuneet kärsimään tästä ekologisesta katastrofista , josta on ollut vahinkoa yhtä aikaa heidän taloudelliselle toiminnalleen ja heidän tunnepitoiselle suhteelleen luonnonympäristöönsä .
Sallinette , että toivotan tässä yhteydessä Morbihanin departementin kansalaisten perustaman " Marée noire " -järjestön edustajan Javette-Le Besquen tervetulleeksi yleisölehterillemme .
Monet ranskalaiset ja muiden Euroopan maiden vapaaehtoiset ovat osoittaneet solidaarisuuttaan auttamalla uhreja paikan päällä .
Meidän on Euroopan parlamenttina osoitettava solidaarisuuttamme siten , että järjestämme ensinnäkin välittömästi hätäapua öljytuhosta kärsiville perheille ja vaadimme samalla merenkulun turvallisuutta koskevien sääntöjen ja standardien laadun parantamista eurooppalaisella ja kansainvälisellä tasolla siten , että niissä määrätään paljon useammin toteutettavista tarkastuksista ja selvästi ankarammista rangaistuksista sääntöjen rikkojille .
Meidän ehdotuksemme koskevat erityisesti öljysäiliöalusten ikää .
Viime vuonna tarkastettujen ja sääntöjenvastaisiksi todettujen alusten joukossa oli 15 vähintään 20 vuotta vanhaa alusta , joista jotkin olivat jopa yli 30-vuotiaita tai vieläkin vanhempia .
Tätä ei voida enää sallia .
Toinen asia on mukavuuslippulaivat .
Kansainvälisen merenkulkujärjestön mukaan yli 40 prosenttia vuonna 1998 haaksirikkoutuneista aluksista purjehti mukavuuslipun alla , joka symboloi voitontavoittelua ja ihmisten hyväksikäyttöä turvallisuuden kustannuksella .
Tätä ei voida enää sallia .
Lopuksi avoimuuden puute .
Vastuuketju , omistajien henkilöllisyys ja todelliset päättäjät on salattu kaikin keinoin .
Tätä ei voida enää sallia .
Kaikilla näillä tasoilla meidän on saatava aikaiseksi todellisia ja merkittäviä muutoksia , joihin kuuluu määräajan asettaminen uusien standardien noudattamiselle kaksoislaidoitus mukaan luettuna , mitä ilman alukset eivät saisi lupaa ankkuroitua jäsenvaltioiden satamiin tai purjehtia jäsenvaltioiden aluevesillä .
Meidän on myös tiukennettava sekä merikelpoisuustodistusten antamista että alusten kunnon ja kunnossapidon valvontaa .
Lopuksi meidän on päästävä siihen , että kaikki katastrofista vastuussa olevat osallistuvat vahinkojen korvaamiseen .
Ajattelen tässä yhteydessä erityisesti Total-Fina-ryhmää .
Arvoisa puhemies , Euroopan unioni voi kehittää samaa asennetta kansainvälisessä merenkulkujärjestössä .
Siten se osoittaa hyödyllisyytensä suurelle yleisölle , joka odottaa tällä kertaa selviä ja konkreettisia toimia .
Arvoisa puhemies , arvoisa komission jäsen , haluaisin Ranskan Atlantin rannikon ja Vendéen edustajana ilmaista aluksi Erika-tankkerin aiheuttamien öljytuhojen uhreiksi joutuneen väestön raivon tunteen sellaisia onnettomuuksia kohtaan , joiden syynä ei ole myrskyn tapainen luonnonmullistus , joka myös on vastikään koetellut meitä , vaan rikos .
Katastrofi synnytti välittömästi suurenmoisen solidaarisuusliikkeen : paikallisen , kansallisen , hallitustenvälisen solidaarisuusliikkeen .
Onnettomuuden uhriksi joutunut väestö , ne , jotka ovat menettäneet kaiken , varsinkin merestä elantonsa saavat ja matkailun piirissä työskentelevät , ne , joiden työ on vaarantunut useiksi vuosiksi , odottavat paitsi sitä , että saastuttajat korjaavat aiheuttamansa vahingot , myös sitä , että tästä onnettomuudesta olisi se hyöty , että tulevaisuudessa pyritään kaikin keinoin estämään vastaavien rikosten uusiutuminen .
Maksamme nyt ilmiselvästi välinpitämättömyydestämme .
Koska valtiomme katsoivat yhteisön siunaamana , että ne eivät enää tarvitse omaa kauppalaivastoaan , ja päästivät laivanrakennuksen vankan taitotiedon katoamaan , emme enää pysty selvittämään täsmällisesti alusten alkuperää , ja vesillämme purjehtii mukavuuslippujen alla selviä romualuksia monikansallisten yritysten lyhyen aikavälin eduntavoittelun vuoksi .
Vastuuttomuuden , vastuuttomien rahtaajien , tuntemattomien laivanvarustajien ja mukavuuslupalaitosten leviäminen on ehdottomasti saatava kuriin .
Tällä hetkellä tilanne on kuitenkin erittäin sekava .
Näitä asioita on tietysti käsiteltävä kansainvälisellä tasolla , mutta IMOn nykyiset kansainväliset säännöt ovat pitkälti riittämättömiä ja aivan liian sallivia , eivätkä omat maamme tai yhteisö ole pyrkineet sinnikkäästi tiukentamaan niitä aiemmista katastrofeista huolimatta .
Hiilivetypäästöjen vastainen kansainvälinen rahasto , FIPOL , on toki olemassa , mutta se välttelee vastuuta ja toimii täysin riittämättömällä tasolla , mihin olisi puututtava .
Mukavuuslippulaivoja on tarkasteltava ehdottomasti IMOssa .
Yhteisön jäsenvaltioiden on tehtävä asiasta tarvittavat aloitteet .
Muistutan , että Erika purjehti unionin jäsenyyttä hakeneen maan lipun alla .
On myös olemassa yhteisön direktiivejä , mutta niitä joko ei sovelleta tai sovelletaan harvoin kansallisten tarkastajien puutteen vuoksi .
Tämä puute on korjattava kiireellisesti .
Merenkulun turvallisuutta koskevaa direktiiviä on valmisteltu jo monia vuosia , mutta se etenee hyvin hitaasti .
Tällä alalla komissio on ollut anteeksiantamattoman toimeton ja jättänyt täyttämättä velvollisuutensa , mitä emme voi hyväksyä .
On ehdottomasti aikaistettava tätä keskeistä asiaa koskevan komission tiedonannon esittämispäivämäärää , jota on jatkuvasti lykätty ja joka on nyt määrätty heinäkuulle .
Asetettavien perussäännösten on oltava erittäin selviä ja tiukkoja .
Mainitsisin kolme tällaista säännöstä , joita ryhmämme pitää ensisijaisina .
Ensinnäkin öljylastien omistajien vastuu on määriteltävä selvästi , ja öljypäästöjen uhrien on voitava ehdottomasti vedota siihen .
Paras ennaltaehkäisykeino tulevaisuudessa on se , että rahtaajat saavat raskaan siviili- ja rikosoikeudellisen tuomion ja joutuvat maksamaan suuret korvaukset , jos ne eivät noudata turvallisuusstandardeja valitsemillaan aluksilla .
Toiseksi yhteisön vesillä purjehtivilta öljysäiliöaluksilta on edellytettävä kaksoislaidoitusta mahdollisimman pian sen asemesta , että asia lykätään epämääräiseen tulevaisuuteen .
Kolmanneksi yhteisön vesillä purjehtivien alusten ikärajasta on päätettävä pikaisesti .
Se voisi olla korkeintaan 15 vuotta .
Jos riittävän selvää , tiukkaa ja ehdotonta yhteisön sääntelykehystä ei saada aikaiseksi , jäsenvaltioiden olisi voitava halutessaan laatia itselleen vastaava kehys väestönsä ja alueensa suojelemiseksi , noudattaen Yhdysvaltain esimerkkiä , joka Exxon Valdezin onnettomuudesta viisastuneena vaati kaksoislaidoituksen ja karkotti vesiltään kaikki yli 20 vuotta vanhat alukset .
Näin siis Yhdysvallat kielsi Erika-tankkerilta pääsyn omille vesilleen .
Jos yhteisö olisi tehnyt saman , tuhoisa katastrofi olisi voitu välttää .
Arvoisa puhemies , arvoisa komission jäsen , huolehtikaamme siitä , että tällä kertaa tästä asiasta todella opitaan jotakin , joka kestää senkin jälkeen , kun tiedotusvälineiden ja parlamentin jäsenten tunteet ovat laantuneet .
Arvoisa puhemies , Torrey Canyon , Olympic Bravery , Haven , Amoco Cadiz , Gino ja Tanio ovat kaikki synkkiä muistoja herättäviä nimiä .
Ja nyt Erika .
Minkä vuoro on seuraavaksi ? 21 vuotta Amoco Cadizin jälkeen tämä vaikka kuinka mones öljykatastrofi , joka on seitsemäs vuoden 1967 jälkeen , osoittaa toinen toistaan seuraavien hallitustemme vastuuttomuuden .
Atlantin puoleinen länsirannikko maksaa jälleen kalliin hinnan niiden toimintakyvyttömyydestä ja peräytymisestä monikansallisten yritysten edessä .
On vaikea ymmärtää , miksi ranskalaiset ja eurooppalaiset sallivat sen , minkä amerikkalaiset ovat kieltäneet , ja miksi Eurooppa , joka säätää yleensä niin valveutuneesti ympäristöalan lakeja , on ajautunut umpikujaan merenkulun turvallisuudessa .
Tulos on tässä .
Erika , Maltan lipun alla purjehtinut alus , paikasta toiseen kulkeva hylky , joka on luokiteltu vaarallisimpien öljysäiliöalusten joukkoon , on saastuttanut rannikkomme yli 400 kilometrin pituudelta , mikä on paljon vakavampi kuin Amoco Cadizin aiheuttama onnettomuus .
Loire-Atlantique-departementtia edustavana jäsenenä voin valitettavasti todistaa tämän .
Näillä toistuvilla katastrofeilla ei ole mitään tekemistä luonnon kanssa , niissä ei ole mitään kohtalonomaista .
Ne johtuvat ihmisten harkitsemattomuudesta .
Kyseessä on todella ekologinen katastrofi .
Vain ne , joilla ei ole tietoa kovasta todellisuudesta alueella , ovat voineet epäillä sitä .
Kyseessä on myös taloudellinen katastrofi niille kaikille , jotka saavat elantonsa merestä ja matkailusta , kalastajille , osterien ja simpukoiden viljelijöille , suolalammikoiden työntekijöille , kauppiaille ynnä muille .
Erikan virheen on jäätävä viimeiseksi .
Meidän on aluksi selvitettävä haaksirikko perinpohjaisesti .
Emmekö voisi perustaa parlamentin tutkintavaliokuntaa tai lähettää myös parlamentin jäseniä komission hetki sitten mainitsemalle valtuuskunnan matkalle ?
Sen jälkeen meidän on käynnistettävä kiireellisesti lainsäädäntötyö , jotta ensinnäkin pystytään selvittämään tarkasti kuljetetun lastin ominaisuudet .
Asiantuntijoiden mukaan Erikan lastina olleen polttoöljyn olisi nimittäin pitänyt valua pohjaan eikä ajelehtia rannikoille .
Jatko onkin tuttua .
Seuraavaksi pitäisi ottaa käyttöön luotettava tekninen tarkastus , joka vastaisi Ranskassa olevaa pakollista yli viisi vuotta vanhojen autojen katsastusta .
Mukavuuslippulaivojen käyttöä olisi säänneltävä , saastuttavien tai vaarallisten aineiden kuljetuksessa olisi edellytettävä kaksoislaidoitusta ja kehitettävä teknologiaa , jotta mereen joutuneet hiilivedyt pystyttäisiin käsittelemään tai poistamaan .
Nämä olisivat mielestäni vähimmäisvaatimukset kolmannen vuosituhannen sarastaessa .
Sääntöjen vastaisilta aluksilta olisi kiellettävä pääsy Euroopan vesille , saastuttajien , laivanvarustajien ja rahtaajien vastuu olisi määriteltävä saastuttaja maksaa -periaatteen mukaisesti , merten valvontaa olisi parannettava kaikenlaisen tankkien puhdistamisen estämiseksi , säiliöaluksia olisi valvottava tehokkaasti ja luotettavasti , jäsenvaltioita varten olisi perustettava johdonmukainen luonnonmullistuksia koskeva budjettikohta ja näitä uudistuksia odoteltaessa olisi annettava yhteisön poikkeusapua ja sisällytettävä onnettomuusalueet rakennerahastojen piiriin .
Olen myös jättänyt EDD-ryhmän puolesta asiaa koskevan päätöslauselman .
Arvoisa puhemies , viime vuosina koko maailmassa on tapahtunut toistuvasti vakavia tankkerionnettomuuksia , ilman että mainittaviin tai tehokkaisiin vastatoimiin on ryhdytty .
Tällä kertaa tilanne on erityisen paha aivan erityisesti myös siksi , että se koskee suurta eurooppalaista valtiota ; tapaus , joka voi toistua milloin tahansa .
Näiden vaarojen rajoittamiseksi tarvitsemme pikaisesti direktiivin .
Aiemmat 15 eivät ilmeisestikään riitä .
Ne takaavat - täydellisyyttä vaatimatta - vähintään kolme asiaa : yksikään romutuskypsä tankkeri ja rahtialus ei saa enää koskaan poiketa Euroopan unionin alueella sijaitsevaan satamaan .
Kaikki asianomaiset , myös kuljetuksen toimeksiantaja , vastaavat seurauksista , ja näiden asianomaisten on otettava riittävät vakuutukset .
Vain siten vahinkoa kärsineillä on mahdollisuus esittää vahingonkorvausvaatimuksia .
Meille on oltava kuitenkin selvää , että pitkäaikaista tavoitetta on vielä täydennettävä .
Se tarkoittaa , että tarvitsemme koko energianhuoltojärjestelmäämme koskevan todellisen kustannusvastaavuuden .
Arvoisa puhemies , haluaisin aloittaa sanomalla , että olen komission jäsen Palaciolle hyvin kiitollinen selkeästä , kunnollisesta ja myös hyvin päättäväisestä vastauksesta .
Oikein paljon kiitoksia siitä .
Tämä tarkoittaa myös sitä , että joka tapauksessa pidän suuressa arvossa tiedotetta , jonka hän lähetti 10. tammikuuta , sekä myös toimenpiteitä , joista hän tänään ilmoitti .
Erikan katastrofi osoittaa , että kun kansainvälisellä ja yhteisötasolla ei ole kunnollisia liikennettä ja kuljetuksia koskevia säännöksiä , luonto ja ympäristö joutuvat kärsimään siitä .
Tapahtunutta vahinkoa , myös ekologisesti katsottuna , on mahdotonta laskea rahassa .
Siksi meillä on myös tämä keskustelu kuljetusasioista ja ympäristöasioista vastaavien kollegojen kanssa .
Joululoman aikana , kun Alankomaiden tiedotusvälineet kiinnittivät huomiota Erikan onnettomuuteen , katsoin Internetistä , mihin toimenpiteisiin oli mahdollista ryhtyä erityisesti sen jälkeen , kun pääministeri Jospin oli sanonut , että yhteisön on tehtävä enemmän .
Ymmärsin siitä , että lainsäädäntöä oikeastaan on riittävästi mutta että ongelmana on se , että valvontaa ei ole .
Sallinette minun ottaa esille pari asiaa , jotka myös arvoisa komission jäsen mainitsi lyhyesti .
Ensinnäkin , satamavaltioiden harjoittamassa tarkastustoiminnassa 25 prosenttia kaikista laivoista täytyy tarkastaa .
Mielestäni tätä 25 prosentin osuutta täytyy noudattaa , mutta lisäksi täytyy huolehtia myös siitä , että tarkastuksia suoritetaan enemmän , eli tätä 25 prosentin osuutta täytyy korottaa .
Lisäksi kun tietty laiva ei saa enää olla liikenteessä , silloin ei riitä , että pelkästään tosiasiat tarkastetaan , vaan täytyy myös olla juridinen järjestelmä , jonka osana sanotaan , että liikenteeseen lähteminen ei ole järkevää tai että enää ei saa lähteä lainkaan .
Näin ei kuitenkaan ole .
Arvoisa puhemies , tässä asiassa on syytä ryhtyä toimiin .
Sitten lopuksi , mitä tulee laivoille asetettuihin teknisiin vaatimuksiin , myös kollegani puhuivat juuri siitä , että Yhdysvalloissa laivoissa on täytynyt olla aina kaksoislaidoitus vuodesta 1999 lähtien .
Olen sitä mieltä , että myös meidän täytyy päästä pitemmälle tässä asiassa ja että Marpol-sopimusta , joka astuu voimaan vuonna 2001 , täytyy tarkastella kunnolla .
Arvoisa puhemies , sitten täytyy vielä tarkastella kriittisesti Maltan kanssa käytäviä jäsenyysneuvotteluja , ja kiitokseni ja ihailuni niille monille kansalaisjärjestöille , jotka ovat joka tapauksessa ryhtyneet tehokkaasti toimiin pelastaakseen eläimiä .
Arvoisa puhemies , olemme käyneet tätä keskustelua aiemmin jo niin usein .
Emme ole kuitenkaan saavuttaneet tähän mennessä mitään ja olemme laiminlyöneet mahdollisuuden yksimielisyyden löytämiseen Euroopan unionissa .
Uskon siksi tämänpäiväisen keskustelun merkitykseen vain , jos se , mitä me kaikki tänään sanomme , ja se , mitä te , arvoisa komission jäsen , olette täällä ilmoittanut , löytää todellakin tiensä lainsäädäntöön eli te kaikki sanotte hallitustenne päämiehille ja ministereillenne : tämä teidän on ajettava läpi ministerineuvostossa .
Sallikaa minun sanoa aluksi , että puhumme ympäristökatastrofista , jolla on myös taloudellisia vaikutuksia ja joka uhkaa toimeentuloa .
Mitä meidän sitten pitää nyt tehdä ?
En halua palata lainkaan menneisyyteen .
Haluan katsoa tulevaisuuteen .
Mitä meidän pitää nyt tehdä ?
Haluaisin sanoa teille yhden asian , mikä meidän on tehtävä .
Me tarvitsemme tietenkin kaksoislaidoituksella varustettuja laivoja .
Selvä , mutta se on jotakin , joka vaikuttaa tilanteeseen vain keskipitkällä ja pitkällä aikavälillä .
Mitä me tarvitsemme sitten heti ?
Me tarvitsemme laivoja koskevaa teknistä valvontaa , nimittäin laivoja koskevaa sitovaa teknistä valvontaa joka toinen vuosi , josta saatavaa todistusta ilman yksikään laiva ei saa liikennöidä .
Sitä me tarvitsemme Euroopan tasolla ja sitä me tarvitsemme kansainvälisesti , kuten TÜV : tä ( Suomen Autokatsastus Oy : tä vastaava saksalainen instanssi ) ja moottoriajoneuvojen katsastusta , joka on tehtävä Saksassa aina joka toinen vuosi .
Jos auton omistajilla ei ole katsastustodistusta , he eivät saa ajaa autollaan .
Tätä me tarvitsemme laivojen kohdalla .
Kolmanneksi tarvitsemme tämän katsastustodistuksen ja vakuutustodistuksen valvontaa satamissa , nimittäin jokaisessa Euroopan unionin satamassa .
Jos näitä todistuksia ei ole , laiva pysäytetään , eikä se saa enää lähteä satamasta kaikista satamamaksuista huolimatta .
Tästä meidän on oltava yksimielisiä kaikissa Euroopan unionin satamissa Marseillesta Rotterdamin kautta Wilhelmshaveniin ja Cuxhaveniin ja missä laivat sitten ikinä poikkeavatkin satamaan .
Neljänneksi tarvitsemme laivanomistajien vastuuvelvollisuutta , ei vain naurettavaa 12 miljoonan dollarin summaa , vaan vähintään 400 miljoonaa dollaria , jotka laivanomistajan on sijoitettava vakuutustodistusta kohden .
Sitten tarvitsemme sen maan vastuuvelvollisuutta , jonka lipun alla laiva liikennöi .
Me tarvitsemme varmuuden siitä , että maa , jonka lipun alla laiva liikennöi , ottaa kantaakseen vastuun epäselvässä tapauksessa .
Tästä tulee erinomaista valvontaa !
Voin taata teille , että sitten ne maat , jotka myöntävät laivoille oikeuden käyttää lippuaan , pitävät myös huolen siitä , etteivät joudu vastuuseen .
Viidenneksi tarvitsemme takuun siitä , että tätä vaaditaan kaikilta laivoilta Euroopan unionin satamissa ja aluevesillä , muuten myös hakijavaltioissa .
Se tarkoittaa , että nämä mainitsemani vaatimukset koskevat kaikkia vesistöjä .
Lopuksi tarvitsemme kaikkein tärkeimmän asian : tarvitsemme hyvän muistin , sillä me tulemme puhumaan täällä parlamentissa lähiaikoina entistä useammin lainsäädännöstä .
Tulemme puhumaan yhä useammin ympäristöstandardeista .
En halua , että tänne tulee silloin joku ja sanoo : nämä vaatimukset johtavat siihen , että menetämme merityöpaikkoja .
Ammattijärjestöt tulevat , ja teollisuus tulee .
Me tarvitsemme hyvää muistia , hyvät kollegat .
Tässä katson monia teistä , jotka ette ole toistaiseksi edustaneet ympäristöliikkeen kärkipäätä .
Menkääpä kerran kotiinne ja sanokaa : me emme ole olleet tähän asti huolissamme standardeista .
Me tarvitsemme hyvää muistia , kun on kyse siitä , mitä satamissa vaaditaan .
Tarvitsemme hyvää muistia sanoessamme : olemme yksimielisiä satamamaksuista ja satamavaatimuksista emmekä pelaa Euroopan unionissa toinen toistamme vastaan .
Kun saamme tämän aikaan , asiat ovat parin vuoden kuluttua ehkä jo paremmin !
Arvoisa puhemies , parlamentin jäsen Roth-Behrendt toi esiin useita minun ajatuksistani .
Olemme nyt saaneet täydellisen luettelon erilaisista toimista .
Mutta kuinka käytämme sitä kriisitietoisuutta , jonka tämä ekologinen katastrofi on saanut aikaan ?
Vertaan tätä siihen , kun aikaisempi sukupolvi otti käyttöön Plimsoll-merkin , jonka tarkoituksena oli välttää kelvottomiin aluksiin liittyvät vakuutuspetokset .
Mihin aikaisempien sukupolvien kriisitietoisuus on kadonnut ?
Mielestäni meidän on otettava käyttöön parlamentin jäsen Roth-Behrendtin mainitsema sertifiointi , toisin sanoen vihreillä merkeillä tapahtuva säiliöalusten merkintä , jota muutamat Euroopan satamat ovat esittäneet .
Meidän on sitä paitsi tarkasteltava kriittisesti luokittelulaitoksia .
Mielestäni emme voi hyväksyä niiden menettelyä .
Tarvitsemme riippumattomia ja valvottuja menettelyjä .
Lopuksi haluan sanoa , että jotkut komission yksiköt pitävät kiellettynä telakkatukena sitä , että maani myöntää ympäristötukea laivanvarustajille , jotka haluavat parantaa ympäristön tasoa .
Komissio ei tiedä , mitä sen sisällä tapahtuu .
Emme voi hyväksyä sitä , että emme voi toteuttaa komission suuntaviivojen mukaisia ympäristöä parantavia toimia , koska niitä pidetään kiellettynä telakkatukena .
Arvoisa puhemies , hyväksymme GUE / NGL-ryhmän päätöslauselman , koska siinä tuodaan ilmi Total-Fina-yhtiön vastuu tästä ekologisesta katastrofista ja koska kannatan ehdotusta kieltää mukavuuslippulaivat ja yli-ikäisten alusten käyttö tai määrätä kaksoislaidoitus pakolliseksi öljysäiliöaluksissa .
Lisäisin vain , että Total-yhtiön pitäisi vähintäänkin rahoittaa kokonaisuudessaan öljykatastrofin suoraan ja epäsuorasti aiheuttamien vahinkojen korjaaminen .
Miten vastaavanlaisten onnettomuuksien uusiutuminen voidaan estää ryhtymättä laajamittaisiin toimenpiteisiin suuria öljytrusteja ja myös monia muita tahoja vastaan , jotka ottavat lisävoittojen saamiseksi sen riskin , että maapallosta tulee elinkelvoton ?
Miten voimme olla suuttumatta siitä , että pankki kieltäytyy paljastamasta Erikan omistajien nimiä vedoten pankkisalaisuuteen , eivätkä hallitukset tee mitään asian hyväksi ?
Ongelman ydin on se , että kaikki hallitukset ja kaikki Euroopan toimielimet tunnustavat Total-Finan tapaisten suurten trustien ja kaikkien sen kaltaisten yritysten oikeuden haalia mahdollisimman suuria voittoja työntekijöidensä ja ympäristön kustannuksella .
Ne tunnustavat yritysten ja pankkien liikesalaisuuden , vaikka sillä suojellaan selvästi rikollisia toimia .
Näin ollen parhaimmatkin päätöslauselmat jäävät heikoiksi periaatteellisiksi vetoomuksiksi , joilla ei pystytä estämään suurten trustien vahingontekoa .
Arvoisa puhemies , hyvät kollegat , kannatan sitä , että tiukennamme määräyksiä , jotka koskevat satamavaltioiden suorittamaa valvontaa ja luokituslaitosten määräyksiä .
Meidän on kuitenkin myös muistettava tosiasiat .
Säiliöalus Erika tutkittiin kahden viimeisen vuoden aikana neljästi .
Tutkimusten määrästä se ei siis voi johtua , vaan kyse on pikemminkin valvontatoimien tehokkuuden varmistamisesta .
Olen kuullut viime viikkojen aikana käydyissä keskusteluissa , että jäsenvaltioilla ei ole tarpeeksi rahaa valvonnan toteuttamiseen !
Tätä en voi hyväksyä .
Jos jäsenvaltiot päättävät yhdessä meidän kanssamme , että 25 prosenttia laivoista tarkastetaan satamavaltioiden suorittaman valvonnan perusteella , heidän on myös annettava valvonnan käyttöön tarvittava henkilökunta !
Valvonta on suoritettava lisäksi myös niin , että tarkastaja ei mene vain laivaan ja katsasta , puuttuuko jostakin sammutin , vaan on tehtävä materiaalitarkistuksia , sillä tämä laiva katkesi kahtia ilmeisesti materiaalin liiallisen väsymisen vuoksi .
Se voidaan todeta vain , jos valvonta suoritetaan erittäin tehokkaasti .
Meidän tavoitteenamme tulisi olla sen varmistaminen , että satamavaltioiden suorittama valvonta ei ole pintapuolista vaan kattaa myös materiaalin .
Toiseksi yhdyn myös komission jäsenen viittauksiin ja haluaisin rohkaista häntä jatkamaan tällä tiellä .
Jos kävisi ilmi , että yksi tai useampi luokituslaitos on antanut lausuntoja ystävänpalveluksina , ne on poistettava luotettavien luokituslaitosten listalta !
Tämä on ainoa pelote sen estämiseksi , että muut luokituslaitokset antavat myös lausuntoja ystävänpalveluksina .
Hyvä kollega Roth-Behrendt , meillä on olemassa laivoja koskeva katsastustoiminta .
Luokituslaitokset toimivat laivojen katsastajina !
On olemassa myös hyviä luokituslaitoksia .
Sinä tiedät muutamia hyviä laitoksia ja ranskalaiset kollegamme tietävät muutamia hyviä laitoksia , mutta meidän on katsottava tarkasti , mitkä laitokset nimenomaan eivät täytä vaatimuksia , ja poistettava ne listalta .
Viimeinen kohta : meidän tulisi sanoa Maltalle yksiselitteisesti , että jos se haluaa tämän yhteisön jäseneksi , sen on sovellettava liittymiseen asti rekisteröinnissä ja lippuvaltiovalvonnassa standardia , joka todellakin tyydyttää vaatimuksiamme , sillä ympäristö on yhteinen eikä yksi , jonka voimme jakaa !
Arvoisa puhemies , arvoisa komission jäsen , Erika upposi kotini edustalla , se makaa siellä edelleen ruumassaan 20 000 tonnia polttoöljyä , jonka kohtalosta ei ole tietoa .
Se olisi voinut upota muuallakin .
Se sattui uppoamaan siellä , eikä Bretagnen , josta olen kotoisin , tarvitse pyydellä anteeksi sitä , että se on maantieteellisesti niemimaa , koska se joutuu usein kärsimään haaksirikoista .
Ajattelen ensinnäkin niitä 26 : ta intialaista merimiestä , jotka pelastuivat mutta joista ei puhuta .
Katastrofi olisi voinut vaatia kuolonuhreja , ja merenkulun turvallisuus merkitsee ensisijaisesti ihmisten turvallisuutta .
Nyt he ovat kaukana .
On ihme , jos he ovat pelastuneet .
Nyt siis aloitamme taas siitä , mihin 20 vuotta sitten jäätiin Amoco Cadizin tapauksessa : yksi onnettomuus pohjoisrannikolla , toinen etelärannikolla , kolmas länsirannikolla .
Ja niin edelleen .
Arvoisa komission jäsen , koska aika täällä on rajallinen , haluaisin poimia teille nopeasti ne seitsemän asiaa , jotka on mielestämme otettava huomioon ja joista jo mainitsittekin muutamia : kaksoislaidoitus on vaadittava mahdollisimman nopeasti vesillemme ; mahdollisimman tiukat satamavaltioiden suorittamat tarkastukset .
Erityisen tärkeää on se , että luokituslaitokset velvoitetaan julkistamaan kertomuksensa , koska niistä ei ole tietoja .
Sitten rangaistusten yhdenmukaistaminen 15 jäsenvaltiossa ; rangaistukset eivät saa olla erilaisia , vaan niiden on oltava kaikkialla samat .
Mukavuuslippulaivoja on vahvistettava , ei siksi , että ne olisivat välttämättä huonoja laivoja , vaan siksi , että niiden joukossa on paljon huonoja laivoja ; maailman kaikkia laivoja koskevaa tiedottamista on parannettava , mistä onkin määräyksiä ; vastuussa olijat on määriteltävä selvästi ja vastuuta on kovennettava .
Tämän osalta haluaisin tietää , kuka on Erikan omistaja , koska lainsäädännössämme oleva oikeushenkilön käsite on yksi asia , mutta sen takana on aina fyysisiä osakkeenomistajia ; missä siis ovat Erikan omistajat ?
Ehkä he ovat kauniissa huviloissa kauniilla hiekkarannoilla ottamassa aurinkoa .
Haluaisimme tietää heidän nimensä ja nähdä heidän kasvonsa .
Ja lopuksi miehistön koulutuksen parantaminen .
Yhteiskunnassamme ei ole olematonta riskiä , varotoimien on oltava ainakin mahdollisimman hyvät .
Arvoisa puhemies , suhtaudun myönteisesti komission jäsenen julkilausumaan .
Koska olen itsekin viettänyt paljon aikaa merellä , tunnen hyvin meren voiman ja tuhovoiman , minkä takia on välttämätöntä suunnitella alukset ja huoltaa niitä asianmukaisesti .
Haluaisin ilmaista osanottoni kaikille niille , jotka joutuvat kärsimään Erika-öljytankkerin rikkoutumisen ja uppoamisen seurauksista .
Tämä on ollut paitsi ympäristökatastrofi myös valitettavaa resurssien haaskausta .
On syytä mainita , että öljyteollisuus katsoo öljyn aiheuttamien pilaantumisvahinkojen kansainvälisen korvausrahaston ( IOPCF ) kautta olevansa vuoden 1969 yleissopimuksen ja vuoden 1992 pöytäkirjan nojalla velvollinen korvaamaan yli 90 prosenttia tämän onnettomuuden arvioiduista kustannuksista , siis noin 170 miljoonaa dollaria .
Tämä tarkoittaa mielestäni sitä , että laivanvarustajien , lippuvaltion ja tarkastusviranomaisten täytyy kantaa oma osuutensa vastuusta .
Ennen kuin kiirehdimme ottamaan käyttöön kasapäin uusia toimia ja uusia määräyksiä , meidän täytyy kuitenkin tarkastella huolellisesti olemassa olevia järjestelyjä ja varmistaa , että ne on pantu asianmukaisesti täytäntöön .
On parempi muuttaa ja parantaa olemassa olevaa lainsäädäntöä kuin alkaa toteuttaa uusia ehdotuksia .
Kannatan tässä yhteydessä sitä vaatimusta , että satamavaltioiden harjoittamaa valvontaa tehostettaisiin , jotta tarkastukset olisivat kattavia ja tehokkaita .
Kannatan sitä vaatimusta , että luokituslaitokset valvoisivat tehokkaasti alusten rakenteiden kuntoa ja että ne olisivat vastuussa toimistaan .
Vaatimukset , jotka koskevat runkorakenteen suunnittelun parantamista , erityisesti kaksoislaidoituksella varustettuja aluksia , ovat järkeviä , mutta niiden toteuttaminen kaikissa aluksissa vie aikaa .
Niillä ei voi korvata perusteellisia ja säännöllisiä tarkastuksia .
Arvoisa puhemies , haluaisin kiittää erityisesti liikennevaliokunnassa ja ympäristöasioiden valiokunnassa olevia sosialistikollegojani , jotka eivät ole unohtaneet , että tämä onnettomuus vaikuttaa myös kalastusalaan .
Nimittäin sen lisäksi , että öljysaaste on aiheuttanut korvaamattomia vahinkoja ympäristölle , vaurioittanut ekosysteemiä ja aiheuttanut tappioita matkailualalle , se on isku kalastukselle ja meriympäristön luonnonvarojen säilymiselle , ja kestää monta vuotta , ennen kuin saastunut rannikko on ennallaan .
Ei ole sattumaa , arvoisa komission jäsen , että saastuneet alueet ovat aina niitä Euroopan alueita , jotka ovat heikommin kehittyneitä , jotka saavat niukan elantonsa matkailusta ja kalastuksesta ja joilla ei useimmissa tapauksissa ole käytössään muita resursseja .
Arvoisa komission jäsen , juuri nämä alueet joutuvat jo nyt ympäri vuoden kärsimään tiettyjen laivanvarustajien leväperäisistä toimista , kun nämä puhdistavat alustensa pohjan niiden rannikon edustalla kaiken valvonnan ulkopuolella .
Olen kotoisin Galiciasta , alueelta , missä on aiemmin sattunut vastaavia onnettomuuksia .
Bretagne ja Galicia , Manner-Euroopan läntisimmät kolkat , joutuvat jatkuvasti kärsimään niiden ihmisten vastuuntunnottomuudesta , jotka eivät halua noudattaa turvallisuussääntöjä ja jotka kuljettavat raakaöljyä aluksissa , jotka jo itsessään ovat mahdollisia öljysaasteita .
Sen vuoksi mielestäni on välttämätöntä ryhtyä kahdenlaisiin toimiin .
Yhtäältä on pyydettävä , että komissio ryhtyisi kalastusalalle osoitettujen tukien puitteissa erityistoimiin lievittääkseen tämän katastrofin vaikutuksia saastuneiden alueiden tuotantosektoriin , ja lisäksi on pyydettävä , että se vaatisi kansainvälisiltä elimiltä ja itseltään mukavuuslipun alla purjehtivien alusten ankaraa valvontaa .
Tässä mielessä meneillään olevassa neuvotteluprosessissa , joka koskee Maltan liittymistä Euroopan unioniin , täytyy vaatia , että kyseinen maa valvoo ankarasti lippunsa alla purjehtivia öljytankkereita .
Toisaalta tarvitaan ennalta ehkäiseviä toimia .
Portugali on osoittanut pitävänsä mereen liittyviä asioita erittäin tärkeinä .
Pyytäisinkin puheenjohtajavaltio Portugalia tarkastelemaan sitä mahdollisuutta , että Euroopan tasolla otettaisiin käyttöön yhtenäinen merionnettomuuksien ehkäisemisstrategia ja että keskittäisimme kaikki jo käytössämme olevat keinot - teknologiset , rakenteelliset ja sosioekonomiset - , jotta tällaiset katastrofit eivät enää tulevaisuudessa voisi toistua .
Arvoisa puhemies , haluan lopuksi korostaa vapaaehtoisten ja paikallisviranomaisten tekemää työtä , joka palautti mieleeni entisajat , jolloin itsekin - tuolloin pormestarina - jouduin vastaavanlaisiin tilanteisiin .
On välttämätöntä kiittää niitä , jotka vailla suojaa ja keinojen puuttuessa ovat taistelleet rohkeasti niitä vakavia vaikutuksia vastaan , joita tällä onnettomuudella on Euroopan rannikkoalueille , meren ekosysteemille ja kalavaroille . .
( EL ) Arvoisa puhemies , aluepolitiikka- , liikenne- ja matkailuvaliokunnan puheenjohtajana haluaisin onnitella komissiota ja erityisesti komission jäsen Loyola de Palaciota hänen suhtautumisestaan tähän asiaan , joka on järkyttänyt käytännössä koko Eurooppaa .
Me olemme liikennevaliokunnassa valmiita keskustelemaan komission meriturvallisuutta koskevasta tiedonannosta ja olemme lisäksi valmiita keskustelemaan myöhemmin siitä , mitä tämän tiedonannon tarkastelusta seuraa lainsäädännön tasolla .
Seuraavaksi haluaisin esittää joitakin huomioita : Ensiksi komissio on ollut oikeassa keskittyessään tutkimaan italialaisen luokituslaitoksen RINAn vastuuta , koska on katsottava , onko se soveltanut yhteisön oikeutta .
Meidän pitää lähteä liikkeelle sieltä .
Toiseksi tällaisissa tapauksissa olisi hyvä tarkastella paitsi varustamoiden vastuuta , niin myös rahtaajien vastuuta , esimerkiksi öljy-yrityksiä , jotka nekin ovat vastuussa tällaisten ympäristökatastrofien aiheuttamisesta sekä luonnollisesti myös vahinkojen korvaamisesta .
Tämän jälkeen suhtautuminen ympäristökatastrofiin on täysin oikeutettua .
Sen ei pidä kuitenkaan johtaa siihen , että syyllistetään koko kauppamerenkulku , joka on taloudellisti hyvin tärkeä ala , sillä se kattaa noin kolmasosan kuljetuksista , ja tästä syystä suhtautumisemme pitää olla harkittua , ankaraa mutta oikeaa .
En vastusta lainkaan sitä , että tutkitaan yhteisön oikeuden muuttamista ankarammaksi , mutta kuten muutkin kollegat ovat painottaneet , meidän pitää lähteä liikkeelle täytäntöönpanosta , koska Euroopan unionin tasolla on jo olemassa lainsäädännöllinen kehys - emme saa unohtaa tätä .
Tämä lainsäädännöllinen kehys on varsin edistyksellinen - ainakin jos sitä verrataan koko maailman mittakaavassa - ja näin ollen jäsenvaltioiden pitää myös komission valvonnassa ryhtyä soveltamaan käytännössä yhteisön oikeutta .
Arvoisa puhemies , komission jäsenen asiallisia ja tervejärkisiä toteamuksia voidaan mielestäni pitää pelkästään myönteisinä , sillä hän ei ole tehnyt niin kuin muut ja langennut kollektiiviseen tekopyhyyteen .
Erika-aluksen katastrofi ei ole yllätys .
En tiedä , kuinka monta , mutta melkoinen määrä laivoja , jotka ovat käytännöllisesti katsottuna uivia aikapommeja , purjehtii joka päivä eurooppalaisilla vesillä , ja sellainen katastrofi voi tämänpäiväisestä näkökulmasta katsottuna myös toistua milloin tahansa .
Me olemme tienneet tämän parlamentissa jo yli kymmenen vuotta - komissio esitti silloin tiedonannon ja kollegamme Ken Stewart esitti mietinnön , jossa mainittiin jo kaikki ne alat , joissa on annettava lakisääteisiä säännöksiä .
Siinä yhteydessä on kyse laivoista , tekniikasta ja varustuksesta .
Kyse on satamista eli siitä , miten ne on organisoitu ja mitä varusteita niissä on , ja kyse on tietenkin myös hyvistä miehistöistä .
Me tiedämme erittäin hyvin , missä jokaista yksittäistä lainsäädännöllistä toimea on vastustettu viime vuosien aikana .
Vastalauseita esittivät aina jäsenvaltiot ja ministerineuvosto , jossa käytiin sitkeää kamppailua jokaisesta pikkuseikasta , jotta saavutettaisiin hieman edistystä .
Jos me toisaalta vaadimme henkilöauton omistavalta kansalaiselta , että hänen itsensä on oltava terve ja että hänen on täytettävä asianmukaiset henkilökohtaiset edellytykset , ja jos toisaalta autonomistajan on huolehdittava henkilöautonsa säännöllisestä katsastamisesta , sen on oltava mahdollista myös laivojen kohdalla .
Valvonta on avainsana tässä asiassa .
Onko sitten todellakin sattumaa , että ne ovat enemmän tai vähemmän aina samoja valtioita , jotka ottavat nämä laivat lippunsa alle ?
Miksi ei siis mustaa listaa ?
Kun eurooppalaisilla vesillä liikkuu turvattomia ja vaarallisia " sielunhukuttajia " , miksi ei sitten sanota , kuten muuallakin , että ne eivät saa tulla eurooppalaisille vesille eivätkä poiketa eurooppalaisiin satamiin .
Minä näkisin siis mielelläni kesän toimenpideluettelossanne myös kaikkia tällä hetkellä Euroopan vesillä purjehtivia tankkereita koskevan täydellisen tarkastuksen ja haluaisin myös mielelläni kuulla viimeisimmän tilanteen siitä , mitä kansainvälisen merenkulkujärjestön ( IMO ) säännöksiä ja yleissopimuksia Euroopan unionin jäsenvaltiot ovat tällä välin tosiaankin allekirjoittaneet ja myös toteuttaneet , sillä toteuttamisen osalta ilmenee edelleenkin viivytyksiä .
Erikan kohdalla tapahtunut ei ole huolimattomuutta vaan minun nähdäkseni kollektiivista ja rikollista vastuuttomuutta , ja meillä parlamentissa on seuraavien kuukausien aikana mahdollisuus osoittaa yhden asian kohdalla , olemmeko vakavissamme sen suhteen : se on satamien vastaanottopalvelut , joissa on kyse jäsenvaltioista .
Me tapaamme ja puhumme tästä taas sitten , ja toivon , että olemme silloin kaikki asiasta samaa mieltä kuin tänään !
Arvoisa puhemies , arvoisa komission jäsen , olen sitä mieltä , että Erikan valitettavan haaksirikon olisi itse asiassa pitänyt , kuten täällä on tänään sanottu , olla lopullinen virstanpylväs , joka osoittaa tällaisia onnettomuuksia edeltävän ja niiden jälkeisen ajan Euroopan unionissa , jossa on vuoden 1967 jälkeen sattunut 17 suuriin öljytankkereihin liittyvää onnettomuutta , enemmän kuin yksi joka toinen vuosi .
Sosiaaliset ja taloudelliset vahingot , joista täällä on tänään jo puhuttukin , ovat niin menetettyjen työpaikkojen kuin kalavarojen ja matkailunkin kannalta sitä suuruusluokkaa , että yhteisön toimielinten on erittäin perustellusti ryhdyttävä päättäväisiin ja tehokkaisiin toimiin .
Minäkin haluaisin kiittää teitä , arvoisa komission jäsen , siitä , että osastonne reagoi nopeasti tähän onnettomuuteen , ja parhaillaan toteutettavista toimista .
Luotan siihen , että nämä toimet johtavat lähikuukausina selkeään ja tehokkaaseen oikeudelliseen välineeseen - mahdollisesti direktiiviin - , joka tekisi viimeinkin lopun näistä 2000-luvun merirosvoista , jotka riistävät meiltä kaikilta meren rikkauden ja kauneuden .
Haluaisin esittää huomion , joka liittyy yhteen komission jäsenen ja useiden kollegojeni mainitsemista toimista .
Kyse on kaksoisrungosta , jossa on kaksinkertainen teräskuori ja öljy on jaettu kahteen säiliöön .
Arvoisa komission jäsen , monet asiantuntijat katsovat , ettei kaksoisrunko ole riittävän turvallinen , ja he ehdottavat niin sanottua " ekologista runkoa " , jossa onnettomuuden sattuessa merivesi tunkeutuu säiliöihin ja öljy siirtyy paineen vaikutuksesta toisiin tankkeihin .
Olen sitä mieltä , arvoisa komission jäsen , että nyt on oikea aika tukea teknisesti mahdollisimman turvallisia toimia .
Tässä mielessä ei mielestäni riitä , että tyydymme kopioimaan muiden maiden lainsäädäntöä .
Mielestäni me voimme ja meidän täytyy parantaa olemassa olevaa lainsäädäntöä .
Kaikki kustannus-hyötyanalyysit , joissa todellakin lasketaan kaikki näiden onnettomuuksien ihmisille ja ympäristölle aiheuttamat vahingot , osoittavat meidän olevan oikeassa .
Arvoisa puhemies , arvoisa komission jäsen , hyvät kollegat , tahtoisin aluksi , että me kaikki onnittelisimme itseämme tästä menettelystä , joka hyväksyttiin ja joka on saanut meidät lopulta - sen jälkeen , kun kaikki poliittiset ryhmämme ryhtyivät toimiin ja toivat asenteensa esille laatimaan yhteisen päätöslauselman .
Näin järkyttävissä olosuhteissa olisi mielestäni periaatteellisesti väärin ja sopimatonta olla puhumatta yhteen ääneen .
Toisesta näkökulmasta se , että parlamentti esittää tänään yksimielisen päätöslauselman , josta minua edeltäneet puhujat ovat näyttäneet olevan samalla linjalla , on mielestäni tilaisuus , jota on käytettävä hyväksi , jotta parlamentit voisivat ryhtyä painostamaan tiettyjä epäileviä tai asiaa väisteleviä hallituksia , ja päätöslauselma on mielestäni hyvin vahva poliittinen aikaansaannos , jonka annamme komissiolle Euroopan merialueen valmistelua varten .
Mielestäni on hyvin selvää ja tämä on ensimmäinen johtopäätös , joka Erikan katastrofista voidaan tehdä , että kansalaisten olisi vaikea ymmärtää , miksi suklaata säännellään mutta merenkulkua ei säännellä .
Kansalaisten olisi vaikea ymmärtää , miksi puhutaan yhteisestä oikeusalueesta , puhutaan yhteisestä ilmatilasta , puhutaan yhteisestä rautatiealueesta ja yhtenäismarkkinoista mutta ei merialueesta ; olen näin ollen nyt sitä mieltä , että tällä alalla on ryhdyttävä työhön , joka on ehdottomasti haluttava viedä päätökseen , käytännönläheiseen päätökseen .
Komission jäsen mainitsi kolme suurta aluetta , joita on kehitettävä : lainsäädäntömme kohottaminen tasolle , jolla voimme asettaa sääntöjä .
Panin muuten hyvin tyytyväisenä merkille , että jopa valtioiden suvereniteettia korostavat ja euroskeptiset ryhmät vaativat Euroopalta sääntelyä , ja tämä on mielestäni hyvä osoitus siitä , että näin on todella tehtävä .
Toisinaan me sääntelemme asioita , jotka voisivat hyvinkin olla toissijaisia .
Tällä alalla meidän on annettava vastaus kansalaisille .
Se on hyvin tärkeää , ja kaikkien on voitava tuntea olevansa osallisena , koska maapallon mittakaavassa tarkasteltuna olemme loppujen lopuksi yksi niemimaa .
Työtä on siis voitava jatkaa sen jälkeen , kun lainsäädäntömme tasoa on nostettu , on myös otettava käyttöön järjestelmälliset tarkastukset ja lopulta sovellettava saastuttaja maksaa -periaatetta , joka on luonnollisesti ennalta ehkäisevä periaate .
Päätän pian mutta haluaisin vielä sanoa , että olen henkilökohtaisesti pyytänyt liikennevaliokuntaa järjestämään julkisen kuulemistilaisuuden , jonka perusteella voisimme ryhtyä välittömästi käsittelemään Erikan tapausta ja josta saisimme sisältöä tuleviin pohdintoihimme .
Toivon , että kaikki poliittiset ryhmät ovat valmiita kannattamaan meitä tässä julkista kuulemistilaisuutta koskevassa pyynnössämme .
Arvoisa puhemies , öljytankkeri Erika , jonka omistussuhteet oli salattu Maltassa ja ehkä Italiassa ja Kreikassa toimivien postilaatikkofirmojen kautta ja jonka Total-Fina oli vuokrannut öljyn kuljetusta varten , upposi Bretagnen rannikon edustalla , millä oli tuhoisia seurauksia .
Seuraukset Euroopan merialueen ympäristölle , kasvistolle ja eläimistölle ovat valtavat .
Onnettomuuden syytä täytyy etsiä öljytankkerin heikentyneestä rakenteesta .
Kansalaiset suhtautuvat epäilevästi vaarallisia tai ympäristöä pilaavia aineita kuljettavien laivojen turvallisuuteen .
Kansainvälinen merenkulkujärjestö on antanut tästä asiasta kansainvälisiä säännöksiä .
Valtiot voivat suorittaa satamatarkastuksia .
Euroopassa sääntely on tiukempaa , ja satamavaltioiden harjoittamaa tarkastustoimintaa koskevan direktiivin mukaan 25 prosenttia saapuvista laivoista täytyy ja on pakko tarkastaa .
Kuitenkaan missään jäsenvaltiossa ei nähtävästi saavuteta tätä prosenttiosuutta tarkastajapulan vuoksi .
On selvää , että sääntelyssä ei ole puutteita .
Mielestäni komission jäsen on siinä aivan oikeassa .
Puutteita on nykyisten säännösten noudattamisessa .
Miten me voimme sitten noudattaa niitä , jos meillä on tosiaan pulaa tarkastajista , arvoisa komissio ?
Voiko komissio taata , että direktiivi 93 / 75 , joka koskee vaarallisia tai ympäristöä pilaavia aineita kuljettavia aluksia koskevia vähimmäisvaatimuksia niiden poistuessa yhteisön merisatamista , toimeenpannaan oikein kaikissa jäsenvaltioissa ?
Eikö tämän toimeenpanon valvontaa ole syytä tehostaa ?
Eikö olisi suositeltavaa lyhyellä aikavälillä , Rotterdamin esimerkin mukaan , alkaa valvoa käyttäen pistejärjestelmää , jossa esimerkiksi otetaan huomioon , kuinka vanha laiva on , onko laivassa yksinkertainen pohja vai kaksoislaidoitus ja liikennöikö laiva mukavuuslipun alla .
Lyhyesti sanottuna , ensisijaisena tulee pitää vanhojen huonokuntoisten laivojen tarkastamista verrattuna sellaisten laivojen tarkastamiseen , jotka täyttävät kaikki laatuvaatimukset .
Erikan on rakentanut japanilainen telakka niin , että siinä on yksinkertainen pohja .
Tällä hetkellä liikenteessä on vielä neljä sen sisaralusta .
Rakentaminen lopetettiin aikoinaan , koska ruosteen muodostumisen vaara oli erityisen suuri tämäntyyppisissä aluksissa .
Jotkin niistä liikennöivät myös Maltan lipun alla .
Odotammeko seuraavaa onnettomuutta ?
Eikö luokituslaitokselle pitäisi koitua seuraamuksia , kuten komission jäsen sanoi ?
RINA-luokituslaitos on tällä hetkellä huonossa huudossa .
Malta on aloittamassa jäsenyysneuvottelut .
Mielestäni Euroopan unioni voi hyväksyä Maltan jäseneksi vain siinä tapauksessa , jos taataan , että Maltan lipun alla liikennöivät laivat eivät enää joudu onnettomuuksiin .
Hyvät jäsenet , olisin kiitollinen , jos pitäytyisitte puheajassa , koska olemme myöhässä ja myöhästyminen puolestaan vie aikaa komission kyselytunnilta .
Arvoisa puhemies , juuri ennen kuin tulin istuntosaliin , sain sähköpostiviestin , jossa eräs ruotsalainen nainen kuvasi melko tunnepitoisesti sitä , kuinka hän oli päättänyt viettää uudenvuodenaaton Ranskan rannikolla Bretagnessa , sen sijaan että hän olisi jäänyt kotiin ja juhlinut vuoden vaihdetta sukulaistensa kanssa .
Satojen muiden vapaaehtoisten tavoin hän oli nähnyt hävityksen , pessyt lintuja ja siivonnut sellaisten asiasta vastuussa olevien jälkiä , jotka eivät olleet rannalla niinä iltoina ja öinä , jolloin heitä olisi siellä todella tarvittu .
Useiden muiden tavoin minäkin ihmettelen sitä , missä asiasta vastuussa olleet henkilöt ovat .
Missä ovat laivanvarustamot ja kuljetusten tilaajat , silloin kun tällaisia katastrofeja tapahtuu ?
Ehkä meidän olisi aika ryhtyä harkitsemaan Euroopan ympäristörikoksia käsittelevän viraston perustamista , joka voisi ottaa käsiteltäväkseen tällaiset rikkomukset .
Tämä ei ole ensimmäinen näkemämme tahallinen tai tahaton öljypäästö .
( Puhemies keskeytti puhujan . )
Haluaisin kiittää parlamentin jäsen Grossetêteä ja hänen kollegojaan siitä , että he esittivät parlamentille tämän päätöslauselmaesityksen .
Ympäristökatastrofi , joka aiheutui Erikan upottua Bretagnen edustalla ja 10 000 öljytonnin valuttua mereen , on ollut näkyvästi esillä Ison-Britannian tiedotusvälineissä .
Vaikka Isolla-Britannialla ja Ranskalla onkin viime aikoina ollut erimielisyyksiä , voin vakuuttaa teille , että maani tuntee suurta myötätuntoa kaikkia onnettomuudesta kärsineitä kohtaan .
TV : ssä nähdyt kuvat maanne rannikolle ja eläimille , erityisesti linnuille ja jo hupenemassa olleille kalakannoille , aiheutuneista vahingoista ovat palauttaneet mieliimme muistoja Isossa-Britanniassa sattuneista vastaavista onnettomuuksista , kuten Torrey Canyonin onnettomuudesta vuonna 1967 , ja ne ovat saaneet liikkeelle monia auttamishaluisia brittivapaaehtoisia .
Nämä yhteiset toimet vahinkojen korjaamiseksi ovat minusta hyvä asia .
Tämä ongelma koskee selvästikin kaikkia EU : n rannikkoja , ja tarvitaankin kekseliäitä ratkaisuja .
Emme saa antaa näiden onnettomuuksien kustannusten kaatua niistä kaikkein eniten kärsineiden yhteisöjen ja vakuutusmarkkinoiden , kuten Lloyds of Londonin , niskaan , vaan meidän täytyy kehittää uusia tekniikkoja , joiden avulla voimme saada takaisin selvästi enemmän kuin 10 prosenttia mereen valuneesta öljystä .
Tähän on nykyisin olemassa vain vähän rahallisia kannustimia , kun vakuutusmarkkinat maksavat laskun .
Viime kädessä saastuttajan täytyy maksaa .
Meidän täytyy lisäksi tukeutua neuvoston direktiiviin , joka koskee alusturvallisuutta ja saastumisen ehkäisemistä koskevien kansainvälisten standardien soveltamista , ja varmistaa , että saavutetaan tavoite siitä , että 25 prosenttia EU : n satamissa käyvistä aluksista tarkastetaan , ja että tarkastukset ovat korkeatasoisia .
Sitä paitsi vaikka en vastustakaan sitä , että laivanvarustajat rekisteröivät aluksensa haluamassaan maassa , kansainvälisiä määräyksiä pitää mielestäni soveltaa ankarammin .
Sen sijasta , että kiellettäisiin mukavuusliput , mikä rikkoisi kaikkien suvereenien valtioiden oikeutta ylläpitää kauppalaivastoa satamavaltioiden harjoittamasta tarkastustoiminnasta vuonna 1995 annetun EU-direktiivin nojalla , kansainvälisten merenkulkuviranomaisten täytyy käyttää entistä tehokkaampia pakotteita niitä lippuvaltioita vastaan , jotka eivät noudata kansainvälisistä sopimuksista johtuvia velvoitteitaan .
Toivon vilpittömästi , että komissio ja neuvosto tarkastelevat huolellisesti kaikkia näitä vaihtoehtoja erityisesti Ranskan puheenjohtajakaudella myöhemmin tänä vuonna , ja suosittelen parlamentille lämpimästi tätä päätöslauselmaa .
Arvoisa puhemies , on jo melkein makaaberia seistä tänään jälleen kerran täällä , ja se on tapahtunut lähes kymmenen vuoden ajan säännöllisin väliajoin , ja onnettomuuden vuoksi , jota ei ole aiheuttanut korkeampi valta vaan ihmiskäsi ja inhimillisen ymmärryksen puute .
Ulkona odottavat asianomaiset .
He haluavat vastauksia .
He eivät halua enää uusia lupauksia , joita emme sitten kuitenkaan pidä , eivätkä he halua pyrkimyksiä , joita emme kuitenkaan sitten toteuta .
Ihmiset kysyvät oikeutetusti : kuuluvatko alueemme nyt lopullisesti menetettyihin ?
Kuka antaa meille uuden työpaikan ?
Milloin onnettomuuden aiheuttajat ymmärtävät vihdoinkin , että ympäristön voimavarojen suojeleminen ei ole mikään harrastus , pelkästään järjestelmän tai uuden työyhteisön asia , vaan yhteinen eurooppalainen haaste ?
Arvoisa komission jäsen Palacio , pidän toimintasuunnitelmaanne siksi erittäin myönteisenä .
Yhtä tärkeää on muistaa , että ennaltaehkäisy on tärkeämpää kuin korjaaminen .
Mutta myös ennaltaehkäisyn on oltava erinomaista .
Saksalaisen monitoimialus Neuwerkin käyttäminen - se sijaitsee suoraan kotioveani vastapäätä Cuxhavenissa - merkitsi nopeaa eurooppalaista naapuriapua .
Nimenomainen kiitos on annettava kaikkien miehistöjen raskaalle työlle .
Onnettomuudesta saatiin arvokkaita kokemuksia , mutta oivallettiin myös se , että me emme voi hallita tällaisia ympäristökatastrofeja pelkästään nykyaikaisimman tekniikan avulla .
Me vaadimme siis perustellusti parempaa valvontaa , seuraamuksia ja ennalta ehkäiseviä toimenpiteitä .
Olen taistellut jo melkein kymmenen vuoden ajan täällä parlamentissa eurooppalaisen ympäristöä koskevan rannikkovartioinnin puolesta .
Tämä aihe on nyt ajankohtaisempi kuin koskaan .
En tule jatkossakaan epäämään tukeani , vaan pyrin yhdessä muiden kanssa parannuksiin ja johdonmukaisiin suunnitelmiin eurooppalaisen tai kansainvälisen yhteistyön kautta .
Arvoisa puhemies , haluan ensimmäiseksi kiittää vilpittömästi paitsi eri ryhmien , parlamentin jäsen Grossetêten ja Euroopan kansanpuolueen ( kristillisdemokraatit ) ja Euroopan demokraattien ryhmän aloitteista myös parlamentin jäsen Wurtzin ja Euroopan yhtyneen vasemmiston konfederaatioryhmän - Pohjoismaiden vihreän vasemmiston aloitteista ja siitä , että he ehdottivat tätä keskustelua , minkä ansiosta olemme voineet käydä myönteisen ja tärkeän keskustelun .
Aion antaa tiedonannon ennen maaliskuun loppua , ja on mahdollista , että siinä voidaan jo esittää lainsäädäntötekstejä , toisin sanoen konkreettisia direktiivimuutoksia , jotta niistä voitaisiin alkaa keskustella neuvostossa ja parlamentissa .
Haluan sanoa teille , että kyse ei todellakaan ole vain ympäristöongelmasta ; kyse on erittäin tärkeästä ympäristöongelmasta mutta myös erittäin tärkeästä sosiaalisesta ongelmasta ; näillä rannikkoalueilla on miehiä ja naisia , jotka ovat riippuvaisia äyriäisten pyynnistä , kalastuksesta , palvelu- tai matkailualasta ; nämä rannikkoalueet ovat hauraita paitsi ympäristön kannalta niin myös sosiaalisen kehityksen ja alueellisen tasapainon kannalta .
Sen vuoksi meidän täytyykin olla erityisen varuillamme , jotta voisimme mahdollisimman hyvin vastaisuudessa välttää tällaiset tilanteet .
Parlamentin jäsen Roth-Behrendt sanoi , että koskaan ei ole tehty mitään .
Olen sitä mieltä , että komissiossa on kyllä toimittu asian hyväksi , mutta on tehtävä vielä enemmän .
Siitä on osoituksena se , että Yhdysvallat laati Exxon Valdezin onnettomuuden jälkeen yhdessä vuodessa erittäin ankaraa ja erittäin tiukkaa lainsäädäntöä , jonka takia , kuten olen jo todennut , tänne saatetaan ohjata ne alukset , joita ei päästetä Yhdysvaltojen satamiin .
Olemme Euroopassa Amoko Cadizin tai Espanjan rannikolla vuonna 1976 sattuneen Urquiolan onnettomuuden jälkeen tai samana vuonna sattuneen Torrey Canyonin onnettomuuden tai muiden vastaavien tapausten jälkeen alkaneet toden teolla säätää lakeja vuosista 1994 ja 1995 lähtien ja etenkin viime vuosina .
Viime vuosina on lisäksi korostettu etenkin matkustajaliikenteen turvallisuutta .
Todellisuus on tämä .
Mielestäni on erittäin tärkeää ja kiireellistä pyrkiä nyt ratkaisemaan uusia ongelmia , jotka johtuvat myös Yhdysvaltojen lainsäädännöstä , ja vaatia vaarallisten tavaroiden kuljetusten turvallisuutta merenkulkualalla .
Hyvät jäsenet , olen viitannut useisiin kysymyksiin , joita käsittelemme halutessanne yksityiskohtaisemmin sitten , kun käyn tätä asiaa käsittelevässä valiokunnassa , tai muussa tapauksessa sitten , kun esittelen teille lähikuukausina konkreettiset aloitteet .
Pyrin siihen - ja korostan tätä - , että alkaisimme keskustella asiasta maaliskuun lopulla , jolloin pidetään sitä paitsi ministerineuvoston kokous , ja ilman muuta siihen , että meillä olisi ennen Portugalin puolivuotisen puheenjohtajakauden päättymistä tekstejä , joista voimme keskustella .
Mukavuusliput ovat yksi ongelma mutta eivät suinkaan ainoa .
Romania ei ole mukavuuslippumaa , ja kuitenkin siellä tehtävissä tarkastuksissa paljastuu erittäin paljon tapauksia .
On kyse muustakin kuin mukavuuslipuista .
Malta ja Kypros ovat hakeneet yhteisön jäsenyyttä .
Tässä kysymyksessä on pysyttävä tiukkana , ja siitä neuvotellaan parhaillaan .
Se pakottaa meidät tarkastelemaan uudelleen Euroopan unionin rekistereitä ja palaamaan tuttuun ongelmaan , joka varmastikin tulee vielä uudestaan esille , nimittäin yhteisön rekisteriä koskevaan pyyntöön .
Luulen , että se tulee olemaan vaikeaa , mutta meidän on joka tapauksessa tarkasteltava Euroopan unionin jäsenvaltioiden rekisterejä .
Mitä tulee valvontaan , joka on selvästi keskeinen kysymys , meidän täytyy ensiksi selvittää , miten jo käytössä oleva lainsäädäntö toimii , kuten parlamentin jäsen Hatzidakis sanoi .
Meillä on jo lainsäädäntö .
Komission yksiköiltä saamieni tietojen mukaan tätä lainsäädäntöä ei sovelleta riittävästi monessa jäsenvaltiossa henkilöstö- , resurssi- ja tarkastajapulan takia .
Ongelmana ei ole se , että vain 25 : tä prosenttia aluksista valvotaan , vaan se , miten ne valitaan , miten löydetään ne alukset , joihin liittyy suurin riski niiden iän tai lippuihin aiemmin liittyneiden riskien takia .
Valitettavasti tarkastettuun 25 prosenttiin kuuluu monesti aluksia , joiden tiedetään täyttävän kaikki vaatimukset : tarkastukset ovat silloin nopeampia ja työ sujuu helpommin .
Näin ollen meidän täytyy muutostoimien sijasta pikemminkin valvoa sitä , mitä jo tehdään , niiden täydentävien vaatimusten lisäksi , jotka koskevat etenkin alusten iän perusteella tehtäviä tarkastuksia .
Ja meillä on SOLAS-sopimus ( yleissopimus ihmishengen turvallisuudesta merellä ) ja MARPOL-sopimus ( kansainvälinen yleissopimus alusten aiheuttaman meren pilaantumisen ehkäisemisestä ) , kaksi Kansainvälisen merenkulkujärjestön yleissopimusta , joista on aikanaan tehtävä pakollisia kaikissa unionin jäsenvaltioissa ja joiden soveltamista on valvottava .
Unionin tarkastajia koskevan kysymyksen osalta luulen , että toissijaisuusperiaatteen mukaisesti on perusteltua , että jäsenvaltiot huolehtivat näistä tarkastuksista , mikä ei kuitenkaan tarkoita sitä , etteikö komission pitäisi valvoa sitä , että jäsenvaltiot hoitavat tehtävänsä asianmukaisesti .
Lopuksi haluaisin korostaa vastuukysymystä .
En puhu ainoastaan ylärajoista , joiden pitää mielestäni olla samalla tasolla kuin Yhdysvalloissa .
Me sovimme 180 miljoonasta dollarista ; Yhdysvalloissa puhutaan miljardin dollarin ylärajasta vahingonkorvausten kattamiseksi .
Nykyistä määrää on mielestäni lisättävä , jotta lähestyisimme samaa tasoa kuin Yhdysvalloissa , mutta on tarkasteltava ehdottomasti myös alusten vakuutusten ja näin ollen laivanvarustajien vastuun kokonaissummaa ja sisällytettävä vastuuseen ne , jotka palkkaavat aluksia , lastin omistajat .
Niin kauan kuin lastin omistajilta ei edellytetä vastuuta , hyvät jäsenet , näitä ongelmia ei mielestäni voida selvittää .
Päätän nyt enkä puhu asiasta enempää .
Meillä on mahdollisuus puhua siitä muulloin .
On kuitenkin selvää , kuten joku puhuja sanoi - ja kiitän teitä kaikkia erittäin myönteisistä ja aiheellisista puheenvuoroistanne - , ettemme voi vuoden tai parin päästä enää sanoa , ettemme ole tehneet sitä , mitä meidän piti .
Omalta osaltani voin sanoa keskusteltuani asiasta komission jäsenten kollegiossa , että komissio on halukas antamaan parlamentille ja neuvostolle välttämättömät lainsäädäntötoimet , muutokset ja direktiivit , jotta meillä olisi mahdollisimman korkea turvallisuuden taso .
Tarvitaan parlamentin poliittista tahtoa - ja huomaan , että sitä on - ja myös ministerineuvoston poliittista tahtoa .
Paljon kiitoksia , arvoisa komission jäsen .
Olemme panneet merkille avuliaisuutenne .
Olen komission julkilausuman päätteeksi ottanut vastaan kahdeksan työjärjestyksen 37 artiklan 2 kohdan mukaisesti käsiteltäväksi jätettyä päätöslauselmaesitystä .
Keskustelu on päättynyt .
Äänestys toimitetaan torstaina klo 12.00 .
 
Myrskyt Euroopassa Esityslistalla on seuraavana komission julkilausuma myrskyistä Euroopassa .
Komission jäsen Barnierilla on puheenvuoro .
Arvoisa puhemies , hyvät parlamentin jäsenet , puhuitte juuri Ranskan rannikoille taas kerran levinneen öljysaasteen inhimillisistä , ekologisista ja sosiaalisista seurauksista .
Ja nyt puhumme olen tästä itse hyvin iloinen sellaisen historiallisen myrskyn seurauksista , joka oli todellinen rajumyrsky , joka koetteli myös Ranskaa samaan aikaan kuin Saksan liittotasavaltaa ja Itävaltaa .
Hyvät naiset ja herrat , puhuttaessa tällaisten onnettomuuksien tai tällaisten rajuilmojen seurauksista , kyse ei ole vain ekologisista tai esineellisistä vahingoista .
Kun myrsky tai öljysaaste on aiheuttanut vahinkoja , silloin puhutaan myös , ja minä haluan puhua myös miehistä ja naisista , kuten Loyola de Palacio hetki sitten sanoi , perheistä , jotka ovat todella kuten voin todistaa pysyvästi traumatisoituneet , järkyttyneet , haavoittuneet ja masentuneet kaikkein heikoimpien joutuessa epätoivoon .
Minusta tuntuu todella siltä , että täällä on tänään ilmennyt Euroopan solidaarisuus ja että vaikka tätä solidaarisuutta on tuotu esille henkistä tukea ilmaisevin sanoin , kyseessä on ennen kaikkea inhimillinen tuki .
Juuri tällaista solidaarisuutta haluan ilmaista koko komission puolesta ja komission piirissä erityisesti niiden kollegojeni puolesta , jotka eivät unohda juuriaan eivätkä kansalaisuuttaan , Itävallan Franz Fischlerin , Saksan Michaele Schreyerin ja Günter Verheugenin sekä Ranskan Pascal Lamyn ja minun itseni puolesta .
Tämä solidaarisuuden ilmaus tukee näiden maiden kansallisten viranomaisten jo suurenmoisen anteliaisuuden ja avunannon muodossa ilmaisemaa solidaarisuutta .
Ja koska puhumme Euroopasta , haluan myös nostaa hattua sille oma-aloitteisuudelle ja avuliaisuudelle , jota ovat osoittaneet ne kaikki sähkö- , puhelin- , paloturvallisuus- ja liikennealan julkisten palvelujen vapaaehtoiset , joita on saapunut omasta tahdostaan koko Euroopasta ja jotka ovat auttaneet milloin liikenteen järjestelyissä milloin sähkö- tai puhelinverkon kunnostamisessa .
Hyvät naiset ja herrat , jotkin perheet saivat tietyillä Ranskan alueilla puhelinlinjan tai sähkön takaisin vasta eilen tai toissapäivänä .
Puheenjohtaja Romano Prodin pyynnöstä komissiossa järjestettiin vuoden ensimmäisen kokouksen yhteydessä ensimmäinen näkemysten vaihto , keskustelu koko tästä aiheesta , ja haluankin kertoa kuten puheenjohtaja pyysi meitä tekemään teille yhteisen työmme tuloksen voidaksemme selvittää , millä kaikilla tavoilla unioni voi asetusten ja talousarvion puitteissa puuttua taloudelliselle , sosiaaliselle ja kulttuuriperinnölle aiheutuneisiin vahinkoihin sen jälkeen , kun se on ilmaissut solidaarisuutensa inhimillisellä ja henkisellä tasolla .
Hyvät parlamentin jäsenet , komissio hyödyntää siis kaikkia käytössään olevia välineitä näiden jäsenvaltioiden auttamiseksi jälleenrakennuksessa ja kaikenlaisen avun viemiseksi sitä tarvitseville henkilöille ja yrityksille sen tuen ja avun lisäksi ja täydentämiseksi , jota kansalliset tai alueviranomaiset ovat jo päättäneet antaa .
Kuten tiedätte , komissiolla on useampia välineitä , useampia keinoja antaa apua kunnostus- ja jälleenrakennustyöhön , ja aiomme hyödyntää näitä kaikkia välineitä samalla tahdonlujuudella , jolla Loyola de Palacio puhui siitä , että Erikan katastrofista on otettava oppia .
Rakennepolitiikan osalta tutkin itse , miten jälleenrakennustyötä voidaan edistää parhaillaan valmisteltavilla päätöksillä talouskehityksen uuden sukupolven strategioista , joita aletaan soveltaa seitsemänä seuraavana vuonna , ja miten sitä voidaan tukea jo päätettyjen rahoituskehysten puitteissa , jotka koskevat muun muassa maaseutu- , teollisuus- , kaupunki- ja kalastusalueiden uudistamista eli kaikkia tavoitteeseen 2 kuuluvia alueita .
Komissio päätti tavoitteen 2 alueista kuultuaan eri hallituksia .
Saksan osalta komissio teki päätöksen joulukuussa ja juuri tänään komissio päätti tavoitteen 2 kartasta Luxemburgin ja Ruotsin lisäksi myös Ranskan ja Itävallan osalta .
Ranskan osalta , jossa vauriot ovat selvästi paljon vakavammat , uuteen tavoitteeseen 2 käytettävissä olevat kokonaismäärärahat ovat 5,4 miljardia euroa kaudella 20002006 .
Komission yksiköiden ensimmäinen selvitys osoittaa , että tukikelpoisuuden ehdot täyttävään väestöön suhteutettujen määrärahojen perusteella 70 prosenttia myrskystä kärsineestä väestöstä voi saada tavoitteeseen 2 kuuluvaa tukea .
Myrskyn kohteeksi joutuneet Ranskan 69 departementtia voisivat siis saada noin 4,1 miljardia euroa seitsemän tulevan vuoden aikana .
Saksan ja Itävallan osalta kokonaisrahoitus on vastaavasti 3 miljardia euroa Saksalle ja 600 miljoonaa euroa Itävallalle .
Hyvät parlamentin jäsenet , muistutan myös , että uuteen karttaan kuulumattomat myrskystä kärsineet alueet joita valitettavasti löytyy , jotka eivät kuulu tavoitteeseen 2 mutta jotka kuuluivat aikaisemmin tavoitteen 2 ja tavoitteen 5b alueisiin , voivat myös saada uudella ohjelmakaudella käytettävissä olevia määrärahoja siirtymäkauden tuen perusteella .
Haluan siis tuoda mahdollisimman selvästi esille sen , että rakennerahastojen määrärahoilla voidaan tukea laajasti myrskyistä kärsineiden alueiden taloudellista elvyttämistä .
Kyse ei tietenkään ole hätäavusta tiedättehän erittäin hyvin , että hätäapuun Euroopan talousarviossa varatut vaatimattomat määrärahat poistettiin kaksi vuotta sitten , kyse on korjaamisesta , kestävästä kunnostamisesta valmisteilla olevien ohjelmien puitteissa , ja tämä on minun mielestäni tärkeintä .
Toimintaohjelmien laatiminen ja painopisteiden valinta tapahtuu , kuten tiedätte , hajautetusti kunkin jäsenvaltion tasolla , ja kunkin hallituksen on siis päätettävä juuri esittämilläni ehdoilla omista painopisteistään ja tehtävä valintoja .
Painopisteet ovat ilmeisesti uusia , koska niissä on otettava huomioon myrskyn tai öljykatastrofin seuraukset .
Asianomaisten maiden hallitusten on jaettava yhteisön rahoitustuki rakennerahastojen piiriin kuuluvien alueiden kesken ja esitettävä komissiolle suunnitelmat paikan päällä toteutettavista toimista .
Haluaisin vielä selventää asiaa muistuttamalla esimerkinomaisesti , että kaikilla näillä ohjelmilla voidaan rahoittaa historiallisen ja kulttuuriperinnön kunnostamista vahinkoja kärsineillä alueilla , talousalueita , teollisuusalueita tai käsityövaltaisia alueita , raaka-aineiden ja teollisuustuotteiden myynnin edellyttämiä liikenneväyliä , satamien infrastruktuureja : kauppasatamia tai vierasvenesatamia ; lentokenttien infrastruktuureja , joilla on merkitystä liikematkojen tai matkailun kannalta ; tuotannollisia teollisuusinvestointeja ; yritystukea ; matkailun kannalta merkittävää historiallista ja kulttuuriperintöä sekä pätevän henkilöstön koulutusta Euroopan sosiaalirahaston perusteella .
Komissio on siis täysin kunkin jäsenvaltion käytettävissä näiden ohjelmien järjestämiseksi ja hyödyntämiseksi mahdollisimman hyvin ja mahdollisimman tehokkaasti , ja haluaisin korostaa , että tämä koskee myös niitä , jotka ovat kärsineet vahinkoja aikaisempien myrskyjen vuoksi , joita sattui joulukuun alussa Tanskassa , Yhdistyneessä kuningaskunnassa ja Ruotsissa .
Tiedän , että parlamentti hyväksyi niiden osalta 16. joulukuuta edellisen päätöslauselman .
Ja saanen muistuttaa , koska kävin alueella kahdesti , että sama koskee myös Kreikkaa syyskuun alussa tapahtuneen maanjäristyksen seurausten ja koheesiorahaston tavoitteen 1 osalta .
Hyvät parlamentin jäsenet , kollegani Franz Fischler noudattaa samaa linjaa maaseudun kehittämisen alalla .
Parlamenttinne viime vuonna hyväksymän yhteisen maatalouspolitiikan uudistuksen jälkeen maaseudun kehitystoimenpiteitä voidaan ensimmäistä kertaa yhteisrahoittaa EMOTR : n takuuosaston kautta unionin koko maaseutualueella .
Ranska saa näin 760 miljoonaa euroa vuodessa , Saksa 700 miljoonaa euroa ja Itävalta 423 miljoonaa euroa .
Näitä tukia voidaan käyttää vahinkoja kärsineillä alueilla ilman aluerajoituksia , joita minun on pakko soveltaa tavoitteen 2 yhteydessä .
Toimenpiteistä , joihin voidaan saada EMOTR : n takuuosaston tukea , mainitsisin esimerkiksi vahinkoja kärsineen maa- ja metsätalouden tuotantokapasiteetin kunnostamisen , metsänistutuksen , maaseudun tieverkoston infrastruktuurit sekä ennaltaehkäisyyn ja suojeluun liittyvät infrastruktuurit , kuten padot ja hälytysjärjestelmät .
Tässä yhteydessä ilmeisesti suurin erityiskysymys on metsäteollisuus , joka on kärsinyt hyvin paljon myrskyistä ja johon kiinnitämme kaiken huomiomme sekä taloudellisesta että ympäristöllisestä näkökulmasta .
Sanoisin vielä , että yhteisön yhteisrahoitusta voidaan myöntää EMOTR : n kautta myös puun varastoinnille .
Lisäksi kalastusalalla voidaan myös ottaa käyttöön rakenteellisia välineitä yhteisrahoituksen järjestämiseksi .
Ranska voi saada tätä kautta 225 miljoonaa euroa kaudella 20002006 .
Yhteisön tuella voidaan siis rahoittaa kalastajille ja alusten omistajille maksettavia korvauksia heidän toimintansa väliaikaisesta keskeytymisestä ennalta arvaamattomien tapahtumien vuoksi korkeintaan kahden kuukauden ajan vuoden aikana .
Kalatalouden ohjausrahaston , KORin , tukea voidaan myös ajatella käytettävän tyypillisiin investointihankkeisiin .
Viittaan vesiviljelyn infrastruktuureihin , yleisiin infrastruktuureihin , rakenneuudistukseen , vesiviljelylaitosten suunnitteluun , kalastussatamien infrastruktuureihin ja alusten uudenaikaistamiseen , ja olen puhunut näistä asioista Franz Fischlerin kanssa .
Lopuksi komissio korostaa , että luonnonmullistusten tai muiden poikkeuksellisten tapahtumien aiheuttamien vahinkojen korjaamiseen tarkoitettujen valtiontukien voidaan katsoa tietysti kuulemisen perusteella olevan sopusoinnussa kollegani Mario Montin yksiköiden ja yhteismarkkinoiden kanssa , ja komissio voi siis sallia ne mainituilla ehdoilla .
Jo nyt voidaan siis ryhtyä erilaisiin toimiin , esimerkiksi energia-alalla osana Euroopan laajuisia energiaverkkoja koskevaa ohjelmaa .
Tiedän hyvin , että energian ja erityisesti hyvin korkeajännitteisen energian johtamiseen liittyy monia teknisiä ongelmia .
Muistellessani sitä melko läheistä aikaa , jolloin toimin Ranskan ympäristöministerinä ja ponnistelin sen hyväksi , että sähkölinjat on kaivettava maahan , muistuttaisin kuitenkin , kuten eräs teistä hetki sitten sanoi , että ennaltaehkäisy tulee niin tällä kuin muillakin aloilla halvemmaksi kuin vahinkojen korjaaminen .
Toivoisin siis , että jäsenvaltiot suosisivat lennätin- ja puhelinverkkojen kaivamista maahan aina , kun se on teknisesti mahdollista , ja niitä pitäisi kannustaa siihen .
Hyvät parlamentin jäsenet , tässä oli esittely yhteisön välineistä , jotka tarjoavat monia mahdollisuuksia hyvin käytännölliseen toimintaan .
Euroopan unioni ei tee nyt eikä tulevaisuudessakaan kaikkea .
Mutta se voi tehdä paljon , jos näitä välineitä osataan hyödyntää , jos te näytätte , miten se onnistuu , ja jos jäsenvaltiot pystyvät heti myrskyjen jälkeen määrittelemään painopisteensä ja tekemään valintansa .
On siis hyvin tärkeää , että parlamenttinne välittää komission tavoin tätä tietoa ja tätä konkreettista solidaarisuusviestiä kaikille asianosaisille tahoille ja asianosaisille kärsimään joutuneille henkilöille .
Hyvät parlamentin jäsenet , lupaan omalta osaltani tehdä samoin tästä viikosta alkaen , kun lähden ylihuomenna vierailulle kahteen Ranskan departementtiin , joita myrskyt ovat erityisesti koetelleet : Charente-Maritimeen , joka on joutunut kärsimään sekä rajumyrskystä että öljykatastrofista , ja Creuseen .
Esittelen silloin myös tänään tehdyn tavoitetta 2 koskevan päätöksen .
Huomenna , 19. tammikuuta , kollegani Michaele Schreyer vierailee yhdellä eniten tuhoja kokeneella Saksan alueella , Schwarzwaldissa , joka sijaitsee Baden-Württenbergin osavaltiossa .
Arvoisa puhemies , kiitän teitä ymmärtäväisyydestänne ja haluaisin päättää puheenvuoroni puuttumalla itselleni hyvin läheiseen aiheeseen , joka on yksi niistä asioista , joita voimme oppia näistä katastrofeista , joista useimmat ovat luonnollisia mutta eivät kaikki .
Olemme vakuuttuneita siitä , että tällaiset katastrofit vahvistavat tarvetta sovittaa unionissamme paremmin yhteen jokaisessa valtiossa olevia korjaus- , hätäapu- ja väestönsuojelujärjestelmiä .
Komissiolla on jo väestönsuojelualan yhteensovittamisen yksikkö , joka kuuluu kollegani Margot Wallströmin vastuualueeseen .
Tämä yksikkö onkin toiminut hyvin , kun on ollut kyse öljytuhojen puhdistamisesta , alusten etsimisestä , rantojen suojelusta ja pesukoneista , joilla yritetään mahdollisuuksien mukaan puhdistaa öljyn tahrimia lintuja .
Näissä tapauksissa on otettu käyttöön 11 Euroopan maan voimavarat , mitä ei aina muisteta , mutta yksikkö ansaitsee samanlaisen hatunnoston , jonka halusin esittää kaikkien Euroopan maiden oma-aloitteiselle solidaarisuudelle .
Olen kuitenkin sitä mieltä , että on mentävä vielä pidemmälle .
Puheenjohtaja Prodi , Margot Wallström ja minä olemme vakuuttuneita siitä , että Euroopan toimintakykyä olisi kehitettävä järjestelmällisemmin tukeutuen olemassa oleviin kansallisiin järjestelmiin ja erityisyksiköihin palomiehiin , rokottamisesta ja väestönsuojelusta vastaaviin ryhmiin , lumipelastuskoiriin ja niin edelleen , joiden jäsenet pysyisivät omissa maissaan mutta olisivat mukana koulutuksessa ja yhteisissä harjoituksissa , ja heitä voitaisiin tietysti tarpeen vaatiessa myös siirtää Euroopan unionin alueella , kuten olemme nähneet tämän myrskyn ja Kreikan maanjäristyksen yhteydessä ja kuten on tapahtunut unionin ulkopuolella Turkissa , Etelä-Amerikassa tai Keski-Amerikassa tunnettujen järkyttävien onnettomuuksien yhteydessä .
Tosiasiassa kyse on siitä , onko syytä luoda todelliset Euroopan väestönsuojelujoukot .
Tällä hetkellä olemme tästä hyvin kaukana , vaikka Helsingin Eurooppa-neuvostossa edistyttiin tällä alalla ja vaikka Margot Wallströmin yksiköissä valmistellaan laajasti " väliintulo- ja etsintäjoukkojen " tehtävien laajentamista .
Komissiolla ei tietenkään tällä hetkellä ole riittävästi henkilöstöä eikä varoja tällaisen tehtävän hoitamiseen , mutta olemme Margot Wallströmin kanssa puheenjohtaja Romano Prodin alaisuudessa sitä mieltä , että tämä on nyt yksi niistä asioista , jotka on opittava näistä toisiaan seuraavista luonnon- tai muista katastrofeista , joilla on vakavat seuraukset .
Se symboloisi näkemystämme Euroopan unionista tehokkuuden ja poliittisen selkeyden kannalta .
Aion omalta osaltani viedä komissiossa eteenpäin tätä ajatusta yhtenä näistä katastrofeista oppimanamme asiana .
Arvoisa puhemies , vuoden 1999 viimeiset päivät pyyhkäisi pois poikkeuksellisen raju myrsky , joka koetteli pääasiassa Ranskaa mutta myös Saksaa , Espanjaa , Isoa-Britanniaa ja Sveitsiä .
Kuolleiden määräksi on arvioitu valitettavasti yli 100 henkeä , joiden joukossa oli 88 ranskalaista .
Inhimillisten vahinkojen lisäksi myös materiaaliset vahingot olivat valtavat , julkisia infrastruktuureja ja yksityisomaisuutta tuhoutui tai vaurioitui vakavasti .
Miljoonia koteja jäi vaille sähköä , puhelinta tai juoksevaa vettä .
Taloudellinen toiminta pysähtyi monilla aloilla .
Pelkästään Ranskassa vahinkojen kustannukset ovat vakuutusyhtiöiden arvioiden mukaan 35-40 miljardia frangia eli 5-6 miljardia euroa .
Tämä ennen kokematon luonnonmullistus sai liikkeelle kaikki käytettävissä olevat voimavarat ja johti solidaarisuuden osoituksiin sekä yhteisön sisällä että sen rajojen ulkopuolella .
Tämän vuoksi haluaisin kiittää täällä kaikkia niitä , jotka tulivat auttamaan pelastuspalveluja ja julkisia elimiä tai yrityksiä , joilla oli enemmän työtä kuin mihin ne pystyivät .
Sydämelliset kiitokset kaikille tästä arvokkaasta avusta .
Kun järkytyksestä on selvitty ja kun yhteisöjemme elintärkeät toiminnot on saatettu ennalleen , pohdin ja kehotan komissiota ja neuvostoakin pohtimaan , olisiko yhteisön talousarvioon palautettava hätäapua koskeva kohta tällaisten onnettomuuksien varalle .
Sääilmiöihin liittyviä riskejä ei pidä jättää vaille huomiota , ja kun ajatellaan tällaisten katastrofien seurauksia ja niiden edellyttämää ripeää toimintaa , olisi mielestäni hyvä , jos yhteisölle palautettaisiin nämä määrärahat .
Tällaista hätäapua , joka oli aikaisemmin käytössämme , pitäisi voida myöntää riippumatta rakennerahastoihin sovellettavista tiukoista säännöistä .
Arvoisa komission jäsen , kannatan myös sitä komission jäsen Barnierin ehdotusta Euroopan väestönsuojelujoukkojen asteittaisesta perustamisesta , jonka hän esitti jo muutama kuukausi sitten ja josta puhuimme maanjäristysten yhteydessä .
Esittämääni kysymykseen yhteisön hätäavun palauttamisen tarpeesta on tietysti vastattava myöntävästi .
Tarkastelisin seuraavaksi niitä valtavia ongelmia , joita esiintyy eräällä myrskyn raskaasti koettelemalla alalla .
Tarkoitan metsätaloutta , jonka toiminta on suuressa vaarassa rajuilmojen aiheuttamien metsätuhojen vuoksi .
On todella ymmärrettävä , että metsä ei ole vain maisemaan ja ympäristöön liittyvä ulottuvuus .
Se on tietyillä alueilla myös tärkeä sosiotaloudellinen ala , jota ei pidä väheksyä .
Ranskassa tuuli kaatoi puita yli 120 miljoonaa kuutiota .
Se merkitsee metsänomistajille noin kolmen vuoden täyttä hakkuuta .
Vaikutukset ovat välittömät .
Jotkut metsänomistajat ovat menettäneet kaiken .
Kokonaisia metsäpalstoja on tuhoutunut , mikä aiheuttaa muutamassa viikossa turvallisuusongelman ja metsäpalojen torjuntaongelman .
Puun myyntihinnat ovat jo romahtaneet puun runsaan saatavuuden ja markkinoiden ylitarjonnan vuoksi .
Infrastruktuurit kärsivät raskaiden ajoneuvojen , ja raivaus- ja puunsiirtolaitteiden poikkeuksellisen suuresta määrästä .
Näissä olosuhteissa on kiireellisesti raivattava pääsy metsäpalstoille , kunnostettava maaperä ja löydettävä teknisiä ratkaisuja varastojen järjestämiseksi ja puun hintojen tukemiseksi ja pidemmällä aikavälillä on tuettava kaikin tavoin metsänistutusta .
Arvoisa puhemies , tässä on joukko toimenpiteitä , jotka on syytä toteuttaa , ja olen iloinen komission jäsenen esittämistä mahdollisuuksista , vaikka tiedän , että kaikki alueet eivät ole oikeutettuja tavoitteen 2 tukeen .
Arvoisa komission jäsen , esimerkiksi Médoc ei täytä kyseisiä ehtoja , ja siksi toivon , että tavoitteen 2 tuki voitaisiin tässä yhteydessä korvata EMOTR : n tuella .
Arvoisa puhemies , arvoisa komission jäsen , hyvät kollegani , eri puolella Eurooppaa raivonneita tavanomaista rajumpia myrskyjä ei ole syytä pitää parlamentissamme yksittäisenä ilmiönä , joka on toki dramaattinen mutta jonka uskotaan jäävän poikkeukseksi .
Nämä myrskyt ja niiden seuraukset ovat päinvastoin hyvin merkittävä poliittinen ilmiö .
Miksi ?
Eikö kyseessä olekaan poikkeustapaus ?
Ensinnäkin siksi , että nykyään tiedetään , että tällaisten sääilmiöiden esiintyminen ei ole koskaan täysin ennalta arvaamatonta .
Nykyään tiedetään , että tällaiset myrskyt liittyvät usein ilmastonmuutoksiin ja kasvihuoneilmiöön , joiden osalta kansalaisemme odottavat Euroopan unionilta yleisen tutkimus- ja ennustusstrategian kehittämistä .
Mutta sen lisäksi pelissä on ja juuri tästä syystä sanoin , että meidän kannaltamme kyse on poikkeuksellisen laajasta poliittisesta ilmiöstä Euroopan kyky olla se , mikä se väittää olevansa : kansalaisiaan lähellä oleva Eurooppa .
Se merkitsee tietysti sitä , että meidän on nyt osoitettava vahvasti solidaarisuuttamme kaikille myrskystä kärsineille , omaisen menettäneille perheille muistutan , että myrsky aiheutti valitettavasti vähintään 90 ihmisen kuoleman , työvälineensä menettäneille käsityöläisille , maanviljelijöille , jotka näkivät vuosien työn häviävän muutamassa hetkessä , ja kaikille niille , jotka juhlivat vuosituhannen vaihtumista kylmässä ja kynttilän valossa .
Olen tältä osin iloinen siitä työstä , jota parlamentissa on viime päivinä tehty eri poliittisten ryhmien välillä yhteisen päätöslauselman hyväksi , joka toivoakseni hyväksytään huomenna .
Mutta sanojen lisäksi solidaarisuuden on tietysti johdettava käytännössä merkittävään tuen antamiseen , jonka avulla myrskystä kärsineet talousalat ja tuhoutuneet viestintäyhteydet voidaan palauttaa ennalleen ja antaa väestölle yksinkertaisesti kunnolliset elinolosuhteet .
Ymmärsin , että osa vahinkoja kärsineistä alueista kuuluu yhteisön rakennerahastojen piiriin ja että kaikki tehdään sen hyväksi , että näiden rahastojen tukea annetaan mahdollisimman pian .
Sallinette minun kuitenkin sanoa teille , että se ei riitä .
Se ei riitä , koska näiden kokonaismäärältään lukkoon lyötyjen määrärahojen siirtäminen pelkästään vahinkojen korjaamiseen koituu pitkälle aikavälille suunniteltujen investointi- ja kehityshankkeiden vahingoksi .
Ja olen ennen kaikkea sitä mieltä , ettei tämä ratkaisu ei ole hyväksyttävissä eurooppalaisen poliittisen vastuumme tasolla ihmisten silmien edessä .
Kansalaisemme eivät ymmärrä , miksi Euroopan unioni pystyy poikkeustapauksissa antamaan kiireellisesti huomattavaa apua luonnonmullistusten uhreille kolmansissa maissa , vaikka tämä apu on toki täysin perusteltua .
Jos siis aiomme päästä siihen , että kansalaisemme eivät pidä Eurooppaa monimutkaisia ja turhantarkkoja asetuksia tuottavana koneistona , meidän on tehtävä muutos .
Meidän on harkittava uutta talousarviovälinettä , joka mahdollistaa aikanaan riittävien varojen kiireellisen käyttöönoton , ja kun ajatellaan siitä mittavaa välineiden ja henkilöiden siirtoa , joka tuli meille tutuksi teknisten alojen työntekijöiden saapuessa paikalle koko Euroopasta , meidän on todella edistettävä eurooppalaisten väestönsuojelujoukkojen perustamista .
Vastoinkäymisissä muistuvat läheiset mieleen , ja heidän solidaarisuudelleen annetaan arvoa ; uskon , että kansalaisten Euroopan rakentaminen on hintansa arvoista .
Arvoisa komission jäsen , haluan kiittää teitä puheestanne ja erityisesti niistä hyvin käytännönläheisistä ehdotuksista , jotka koskivat niitä myrskyn seurauksista kärsimään joutuneita , jotka kohdistavat suuria odotuksia Euroopan unioniin ja siihen apuun , jota voimme heille antaa .
Tätä hirvittävää myrskyä seuranneina päivinä minä lähetin teille kirjeen , jossa pyysin teitä rohkaisemaan Ranskan viranomaisia laajentamaan tavoitteen 2 aluetta siten , että kaikki myrskyistä kärsineet alueet niin Ranskassa kuin muuallakin voivat saada tavoitteen 2 tukea .
Näin on kai tehty , koska ette ole puhunut asiasta .
Tiedämmehän kaikki , että jos jokin alue ei kuulu tavoitteeseen 2 , sen on äärimmäisen vaikea saada tukea .
Tämä ongelma olisi siis parasta korjata heti .
Tiedätte myös , että ongelma ei koske vain lyhyttä vaan myös keskipitkää ja pitkää aikaväliä .
Selitän , mitä tarkoitan .
Olin Lorrainessa tämän hirvittävän myrskyn aikana , joka kaatoi noin 20 prosenttia lehtimetsän puista .
20 prosentin menetys on valtava tappio tietyille metsäkunniksi kutsutuille paikkakunnille .
Tiedämme esimerkiksi , että puun kasvaminen täysikasvuiseksi kestää 150-200 vuotta .
Näiden kuntien tappiot eivät siis ulotu yhden , kahden tai viiden vuoden vaan paljon useamman vuoden ajalle .
Kyseisten kuntien arvion mukaan tappiosta kärsitään 40 vuotta .
Olen näin ollen sitä mieltä , että tuilla on hyvin vaikea korvata täysimääräisesti näiden maalaiskuntien menetyksiä .
Tämä on mielestäni näkökohta , joka olisi iskostettava mieliimme , jotta se ei unohdu eri politiikoissamme .
On totta , että metsätalousalan ongelma on äärimmäisen monimutkainen .
Te puhuitte puun varastointitukien käyttöönotosta puun hintojen laskun estämiseksi .
Toisaalta ne kunnat , jotka eivät ole kärsineet myrskyistä , joutuvat kärsimään siitä , että metsähallitus on päättänyt lopettaa hakkuut neljäksi vuodeksi .
Näissä menetyksiltä säästyneissä kunnissa tulot siis vähenevät kaikesta huolimatta .
Kaikella tällä halusin kertoa teille , miten monimutkainen tämä ongelma on , ja kiitän vielä komissiota siitä , että se haluaa tehdä tilanteesta mahdollisen laaja-alaisen selvityksen .
Haluaisin teidän kiinnittävän huomiota myös siihen , että tämä on tietysti taloudellinen katastrofi , mutta todelliset ekologiset katastrofit ovat vielä edessä .
Arvoisa komission jäsen , kuten sanoitte , nämä myrskyt ja katastrofit eivät aina ole luonnollisia , ja me olemme sitä mieltä , että ne ovat ensimmäisiä oireita ilmastonmuutoksesta .
Meidän on näin ollen uudistettava politiikkojamme tämän tosiasian huomioon ottamiseksi .
Arvoisa puhemies , arvoisa komission jäsen , Ranska on edelleen tämän kymmeniä kuolonuhreja vaatineen hirvittävän katastrofin aiheuttaman järkytyksen vallassa .
Mikään ala ei säästynyt : tieliikenteen , lentoliikenteen , rautateiden , satamien ja sähkö- ja puhelinverkoston infrastruktuurit , asuin- ja koulurakennukset ja historialliset kohteet , unohtamatta tietenkään maanviljelystä ja metsää , jotka tuhoutuivat monilla alueilla .
Vaikka väestö on syvästi järkyttynyt suurimpia vahinkoja kärsineillä alueilla , kukaan ei ole antanut periksi kohtalolle .
Ensimmäisistä päivistä lähtien on kehittynyt suurenmoinen solidaarisuus- ja avustusliike , joka vaikuttaa edelleen .
Kansanedustajat , kuntien työntekijät ja Ranskan ja koko Euroopan kansalaiset ovat ryhtyneet auttamaan .
Haluan kiittää erityisesti tähän asiaan sitoutuneita ja omistautuneita julkisten palvelualojen työntekijöitä , jotka ovat itseään säästämättä pyrkineet määrätietoisesti auttamaan myrskystä kärsineitä ihmisiä , palauttamaan elinolosuhteet ennalleen sähkön , liikenteen , puhelimen ja muiden infrastruktuurien osalta .
Julkiset palvelutalat osoittivat tehokkuutensa näinä koettelemuksen hetkinä ja muistuttivat kaikille olevansa välttämätön osa sosiaalista elämäämme .
Tämä antaa mielestäni ajattelemisen aihetta varsinkin siinä mielessä , että meneillään oleva sääntelyn purkaminen ja yksityistäminen on lopetettava .
Tärkeää on tietysti myös jatkaa haavojen sitomista , jälleenrakennuksen ja kunnostuksen suunnittelua ja ottaa oppia kaikista tämän poikkeuksellisen katastrofin antamista opetuksista .
Kuuntelin tarkkaavaisesti komission jäsen Barnieria ja arvostan todella hänen ehdotuksiaan mutta en itse asettaisi vastakkain kiireellisyyttä ja pitkää aikaväliä .
Olen päinvastoin sitä mieltä , että tämä tilanne on osoittanut jälkikäteen , että ryhmäni teki aiheellisen ehdotuksen esittäessään unionissa sattuvia luonnonmullistuksia koskevan budjettikohdan palauttamista .
Rakennerahastojen tukia vahinkoja kärsineiden alueiden jälleenrakennukseen ja erityisesti maaseudun kehittämiseen , elintarvikealan toimenpiteisiin ja metsätalouteen tarkoitettuja määrärahoja on tietysti myös korotettava .
Panin erityisesti merkille tavoitetta 2 koskevat ehdotukset .
Lopuksi on todellakin esitetty oletus siitä , että tämäntyyppiset katastrofit liittyvät ilmastonmuutoksiin , jotka johtuvat ihmisen toiminnan aiheuttamista ympäristövaikutuksista .
Jos se vahvistuu paikkansa pitäväksi , unionin olisi myös ponnisteltava paljon enemmän Kioton konferenssissa tehtyjen sitoumusten noudattamiseksi ja asetettava etusijalle maapallon pelastaminen hillittömän voitontavoittelun sijasta .
Arvoisa puhemies , kaikki ne , jotka saapuivat tänne autolla , junalla tai lentokoneella , saattoivat havaita , miten suuria vahinkoja Eurooppaa viime kuun lopulla koetelleet ennen kokemattoman voimakkaat rajumyrskyt ovat aiheuttaneet varsinkin Ranskassa .
Mitä Euroopan parlamentin jäsenet voivat tehdä näin mittavan katastrofin korjaamiseksi ?
Haluan ensinnäkin esittää tervehdykseni kaikille kaupunginjohtajakollegoilleni , paikallisille edustajille , jotka ovat joutuneet päivittäin rauhoittelemaan väestöä , järjestämään avustustoimintaa ja toimimaan yhteistyössä julkisten palvelualojen kanssa .
He ovat ansainneet lähimmäistensä luottamuksen .
Lisäksi haluan tässä yhteydessä kiittää unionin jäsenvaltioiden pelastuspalveluja ja armeijoita , jotka ovat esimerkillisen hallitustenvälisen yhteistyön puitteissa saapuneet tukemaan ranskalaisten kollegojensa ponnisteluja .
Haluaisin myös hämmästellä sitä nurinkurista tilannetta , johon olemme joutuneet hätäavun antamisessa .
Jos tämä katastrofi olisi sattunut Guatemalassa tai Turkissa , olisimme voineet välittömästi käyttää talousarviomäärärahoja uhrien auttamiseksi , mutta omissa maissamme ei voida tehdä mitään , koska vastaavaa asiaa koskeva budjettikohta puuttuu .
Meidän on myös pyydettävä komissiolta , että se ei estä paikallisia viranomaisia ja valtioita auttamasta katastrofista kärsineitä yrityksiä tulkitsemalla liian tiukasti yhteisön kilpailusääntöjä .
Viittaan aivan erityisesti kalastus- ja simpukanviljelyalan yrityksiin , joille on aiheutunut erittäin paljon vahinkoa .
Kuten sanoitte , arvoisa komission jäsen , toiminnan pakollinen keskeyttäminen on voitava korvata , ja täydellisesti uusittaviin investointeihin on voitava hakea KORin tukea .
Muilta osin olen sitä mieltä , että monivuotisten ohjausohjelmien mekaaninen soveltaminen ei enää ole paikallaan vahinkoja kärsineillä rannikkoalueilla .
Pyydän komissiota näin olleen luopumaan siitä ja auttamaan sitä vastoin merestä elantonsa saavia tekemään niitä investointeja , joihin heidän on kiireellisesti ryhdyttävä .
Arvoisa puhemies , hyvät kollegat , Ranskaa joulukuun 26 : nnen ja 27 : nnen päivän välisenä yönä koetelleiden myrskyjen kerrotaan vaatineen 90 kuolonuhria ja aiheuttaneen 75 miljardin frangin eli 11 miljardin euron vahingot .
Lähes kolme viikkoa tuhojen jälkeen useat miljoonat ihmiset olivat edelleen vailla sähköä ja puhelinta , 500 000 hehtaaria metsämaata ja 100 miljoonaa kuutiota puuta tuhoutui ja myös historiallinen perintö vahingoittui , kuten Versaillesin linnan puiston surullinen esimerkki osoittaa .
On aivan luonnollista , että tällaisen onnettomuuden yhteydessä osoitetaan kansallista ja eurooppalaista solidaarisuutta vahinkoja kärsineiden alueiden ja eniten avun tarpeessa olevien ihmisten hyväksi .
Mutta kuten edelliset puhujat ovat sanoneet ja , arvoisa komission jäsen , kuten te sanoitte vastauksessanne kollegalleni Jean-Claude Martinezille erään toisen onnettomuuden , marraskuussa Lounais-Ranskassa sattuneiden tulvien yhteydessä , olette tietysti ottanut katastrofit huolestuneena huomioon mutta ette voi muuta kuin muistuttaa , että luonnonmullistuksiin varattuja hätämäärärahoja koskeva budjettikohta on poistettu , mikä johtaa siihen edellisen puhujan korostamaan pöyristyttävään ristiriitaan , että luonnonmullistusten uhrien auttaminen on helpompaa , paljon helpompaa unionin ulkopuolella kuin unionin alueella .
Arvoisa komission jäsen , tyydytte ymmärrettävistä syistä ehdottamaan meille epävarmaa mahdollisuutta saada kaukaisessa tulevaisuudessa tukea rakennerahastojen uuden tavoitteen 2 perusteella tai tavoitteita 2 tai 5b koskevan siirtymäajan järjestelyn perusteella .
Käytitte näitä sanoja kollegalleni 11. tammikuuta 2000 antamassanne kirjallisessa vastauksessa .
Minulla on siitä kopio teitä varten .
Ymmärrämme aivan hyvin , ettette voi sanoa mitään muuta , kun vastassanne on vastuuton asenne , joka ei ole tunnusomaista vain komissiolle vaan joka on ollut tunnusomaista myös parlamentille , ettekä voi tehdä mitään ilman oikeus- ja rahoituskehystä .
Mutta pyydän hartaasti enkä sano tätä hyökätäkseni teitä vastaan , älkää esittäkö myrskyn uhreille annettavana tukena jo aikaisemmin aluepolitiikan yhteydessä määrättyjä määrärahoja , joilla ei ole mitään tekemistä tämän asian kanssa .
Lisätalousarvioon on siis kiireellisesti palautettava meille tarkoitettu luonnonmullistuksia koskeva budjettikohta .
Berliinin huippukokouksessa päätetyt avustusmäärärahat on otettava käyttöön ja useimmissa unionin jäsenvaltioissa harjoitettavaa metsäpolitiikkaa on muutettava , mutta se on jo toinen ongelma .
Arvoisa puhemies , arvoisa komission jäsen , hyvät kollegani , Eurooppaa on koeteltu ankarasti vuosituhannen vaihtuessa .
Haluan aluksi ilmaista syvän osanottoni joulukuussa Euroopassa raivonneiden myrskyjen vuoksi suruaikaa viettäville perheille .
Myrsky on ennen kokematon metsiämme koskeva ekologinen katastrofi .
Sallinette , että käsittelen erityisesti oman alueeni , Lorrainen , metsämaata , jossa tuhot olivat huomattavat .
Onnittelen alueellisia viranomaisia , vapaaehtoisia ja julkisia yrityksiä esimerkillisestä avunannosta , mutta heidän uurastuksensa ei ole valitettavasti vielä lopussa .
Euroopan velvollisuutena on tukea heitä ja täydentää siten katastrofista kärsineiden jäsenvaltioiden hallitusten ponnisteluja .
Olen tyytyväinen Barnierin julkilausumaan , ja olen tyytyväinen myös komission ilmoittamiin toimenpiteisiin .
En toki unohda asian taloudellista ulottuvuutta , metsäala on sekasorron vallassa , ja suuri osa väestöstä kärsii sen kohtalokkaista seurauksista .
Neuvoston 9. joulukuuta tekemällä päätöksellä vahvistettu yhteisön toimintaohjelma väestönsuojelun hyväksi aloitettiin 1. tammikuuta 2000 .
Pyydän valtioita käyttämään hyväksi tätä tilaisuutta : ohjelma on toteutettava täysipainoisesti .
Vaikka se on toiminut tehokkaasti tietyillä aloilla enkä epäile komission jäsen Barnierin sanojen vilpittömyyttä , pahoittelen sitä , että se on ollut lapsen kengissä metsätalousalalla .
Odoteltaessa määrärahojen käyttöönottoa yhteisön tasolla materiaalinen apu on asetettava etusijalle jäsenvaltioiden välisessä kumppanuusvaihdossa .
Esimerkiksi metsäteitä on vahvistettava kiireellisesti , ne on saatava kuntoon mahdollisimman pian .
Metsäkoneiden lainaus ja metsätalouden pätevien työntekijöiden järjestäminen itse paikalle kuuluvat myös tähän järjestelmään .
Seuraava haaste on välttää kasvinsuojeluongelmat , jotka liittyvät siihen , että suuret puumäärät jätetään metsiin , ja yhtä lailla pohjavesien saastuminen suurien puumäärien varastoinnin vuoksi .
Lopuksi on ehdottomasti vähennettävä kasvavien puiden hakkuuta tuulen kaatamien puiden myynnin edistämiseksi .
Tätä puunmyyntiä on tuettava jäsenvaltioiden tasolla laajalla uutisoinnilla eri tiedotusvälineissä .
Puunsiirron tuki on tietysti vasta ensimmäinen vaihe tukitoiminnassa , jonka tavoitteena on edistää metsien elvyttämistä ja maaseutualueiden suunnittelua .
Kehotan komissiota ottamaan tämän huomioon hätätilan jälkeistä tilanteen hallintaa koskevissa pohdinnoissaan .
Tätä hyvin surullista tilaisuutta on käytettävä hyväksi , jotta Eurooppa voi palauttaa metsävaroilleen sen merkityksen , joka niillä on villieläinten , luonnonympäristön ja maidemme talouden kannalta .
Tällä hetkellä on siis jäsenvaltioiden välisen solidaarisuuden ja yhteistyön aika ekologisen ja taloudellisen tuhon korjaamiseksi .
Euroopan tehtävänä on ehdottaa ensisijaisia toimia metsätalouden pelastamiseksi , jotta solidaarisuus saavuttaisi täyden merkityksensä .
Hirmumyrsky " Lotharin " on oltava meille tilaisuus luopua yksinomaisesta korjausmenettelyperiaatteestamme , jota käsitellään myös tässä yhteydessä hyvin ensisijaisesti , ja siirtyä ennaltaehkäisyn periaatteeseen , jossa myös vahinkojen potentiaaliset aiheuttajat vedetään vastuuseen .
Nykyisiä ohjelmia on kiirehdittävä .
Esimerkiksi Kioton sopimuksen velvoitetta ei voida toteuttaa komission nykyisillä konsepteilla .
Kaupankäynti päästösertifikaateilla on mielestäni moraalitonta eikä ratkaise ongelmaa , vaan pelkästään lykkää sitä .
Koko verojärjestelmä on tehtävä ekologiseksi keskipitkällä aikavälillä .
On kiirehdittävä uusiutuvia energianlähteitä koskevan valkoisen kirjan suuntaviivojen toteuttamista , joka merkitsisi kasvihuonekaasujen merkittävää vähenemistä .
Kaikki se , mitä uusi komissio on tähän mennessä esittänyt tämänsuuntaisesti , ei ole läheskään tyydyttävää , ja se on aivan liian vähän !
Arvoisa komission jäsen , arvoisa puhemies , hyvät naiset ja herrat , Lothar on ollut tähän asti aivan tavallinen nimi .
Valitettavasti siitä on kuitenkin tullut tällä välin surullisen kuuluisa .
Tämä samanniminen hirmumyrsky pyyhkäisi Euroopan yli ja vaati ennen kaikkea Ranskassa ja Saksassa , mutta myös Sveitsissä , lukuisia uhreja ja jätti jälkeensä metsään tuhon kaistaleen .
Tuuli voitti sähkömastot , katot , liikennemerkit ja lopulta metsän .
Nämähän ovat vain arvioita , kun kuulemme nyt , että myrsky kaatoi Euroopassa lyhyessä ajassa noin 120 miljoonaa kuutiota puuta .
Arvoisa komission jäsen , olen kuunnellut teitä erittäin tarkkaavaisesti ja pidän myös erityisen myönteisenä sitä , että menette katsomaan katastrofia itse paikalle Ranskaan ja Saksaan .
Kun komission jäsen Schreyer on nyt tulevien päivien aikana Schwarzwaldissa , yksittäinen maanviljelijä saattaa kysyä , miten komissio voi nyt sitten auttaa minua .
Miten Eurooppa voi auttaa minua ?
Mitä te sanotte sitten metsätilalliselle , kun hänen tilansa ei ehkä sijaitse tavoitteen 2 tai tavoitteen 5b alueella ?
Miten komissio aikoo vastata itse paikalle tekemänsä vierailun aikana , kun te , komission jäsen , sanotte metsänomistajalle , että me tuemme tienrakentamista ja patoja sekä haluamme rakentaa uudelleen kulttuuriperintöä , tehdä turisteille tarjouksia jne . ?
Kaikki nämä ovat hyvää tarkoittavia neuvoja .
Minä itse olen kuitenkin kotoisin Pohjois-Saksan metsätalousalueelta ja sanon teille , että me tunnemme siellä jo nyt nämä valtavat vahingot .
Tarvittavia harvennushakkuita ei jatketa eikä metsiä hoideta riittävästi .
Se , mitä me tarvitsemme pikaisesti komission näkemyksen mukaan , on myös myönteinen vastaus kansallisille tuille , jotta emme jälkeenpäin taas käy keskustelua joistakin kilpailutilanteista .
Arvoisa puhemies , arvoisa komission jäsen , hyvät kollegat , sallikaa minun viitata aluksi kahteen asiaan .
Ensinnäkin vuoden 1999 alussa NATO ja sen mukana useimmat Euroopan unionin jäsenvaltiot pommittivat Kosovon maan tasalle vapauden nimissä .
Nyt me yritämme saada sitä uudelleen jaloilleen ja auttaa sen ihmisiä valtavin taloudellisin kustannuksin .
Oikeutetusti .
Toiseksi vuoden 1999 lopussa uskomattomat myrskyt riehuivat ja toivat kuolemaa ja tuhoa laajoille maa-alueille EU : ssa .
Komissio Brysselissä vastasi asianomaisten avunhuutoon olankohautuksella .
Meillä ei ole varoja eikä mahdollisuuksia siihen , sanottiin .
Hyvät kollegat , se on väärin !
Sitä ei voi myöskään kukaan ymmärtää .
Ei ainakaan se , jonka on pelättävä toimeentulonsa puolesta .
Euroopan unionin kansalaiset odottavat solidaarisuutta , myös tämän yhteisön sisällä .
Mielestäni heillä on oikeus vaatia solidaarisuutta .
Euroopan parlamentin on huolehdittava hädän hetkellä siitä , että tämä vaatimus myös täytetään .
Vaadin , että komissio ei enää kauan pane asianomaisia anelemaan siltä ja että komissio lähestyy myrskyn uhreja avuntarjouksin .
Se tuntee avun välineet ja keinot paremmin kuin yksikään järjestö tai viranomainen itse paikalla .
Hyvät kollegat , pyydän teiltä tukeanne , kun kyse on siitä , että komissiolle tehdään selväksi , että mahdollisuuksia avun antamiseen puuttuu vähemmän kuin hyvää tahtoa muutamissa Brysselin työhuoneissa !
Sallikaa minun tehdä vielä toinen huomautus : myrskyn seurauksissa se ei käy ilmi niinkään selvästi , mutta Ranskan rannikon edustalla tapahtunut tankkerionnettomuus tekee täysin selväksi sen , että meidän on autettava komissiota edelleen myös eräässä toisessa asiassa .
Euroopan unionissa tarvitaan pikaisesti ympäristövastuuta koskevia sääntöjä .
Ei käy enää päinsä , että kansalaisten on otettava vastuu vahingoista , joita yksittäiset henkilöt tai tahot ovat usein rikollisin hankkein aiheuttaneet .
Meidän on pantava kaikenlaisten ympäristöömme kohdistuvien vahinkojen aiheuttajat vastuuseen .
Silloin jokainen harkitsee esimerkiksi , antaako hän kuljettaa öljyä hajoamispisteessä olevassa tankkerissa .
Kun tulin vuonna 1994 , yli viisi vuotta sitten , tämän parlamentin oikeusasioita käsittelevään valiokuntaan , sain ottaa mietinnön esittelijänä hoitaakseni ympäristövastuun alan .
Siitä päivästä lähtien olen odottanut komissiolta aloitetta , joka myös työllistää minut .
Se on skandaali , jonka on päätyttävä pian , ja toivon , ettei tätä asiakirjaa lykätä jälleen kerran helmikuussa !
Arvoisa puhemies , arvoisa komission jäsen , tämän vuosituhannen vaihteen myrskyn pitäisi oikeastaan panna meidät pohtimaan ongelmia .
On käynyt selväksi , että ihminen ei pysty edelleenkään välttämään luonnonkatastrofeja .
Niitä on aina ollut ja tulee aina olemaan .
Tässä yhteydessä tarvitaan tietenkin solidaarisuutta .
Tarvitaan varmastikin Euroopan laajuista väestönsuojelua , ja EU : n talousarvioon on sisällytettävä myös budjettikohta luonnonkatastrofeja varten .
Mutta - ja tämä on tärkeintä - luonnon ja ihmisen välisessä suhteessa aina vain ihminen tekee virheet - vaikka ne tehdäänkin usein vuosisatojen kuluessa - eikä koskaan luonto , sillä luonto ei voi tehdä virheitä .
Myrskyn aiheuttamiin vahinkoihin vaikuttivat asutustiheys , infrastruktuurien muoto ja metsistä puhuttaessa tietysti myös monet monokulttuurit .
Kannatan tietysti sitä , että annamme apua mahdollisuuksien mukaan .
Avunannossa on kuitenkin otettava huomioon se , että sähkö- ja puhelinverkkoja vedetään jatkossa ehkä enemmän maan alle .
Meidän on otettava huomioon pienemmät kiertokulut ja asetuttava uudelleen metsittämisessä ennen kaikkea vakaiden sekametsien kannalle monokulttuurien asemesta .
Tärkein keskustelu koskee tässä yhteydessä kuitenkin ilmastoa .
Me Euroopassa olemme olleet tähän asti vielä etuoikeutetussa asemassa , koska meillä on vielä toimiva Golf-virta .
Amerikan ja Etelä-Aasian tilanne on ilmaston ja myrskyjen osalta paljon huonompi .
Meillä on onneksi Golf-virta .
Me kärsimme kuitenkin muiden tavoin kasvihuoneilmiöstä .
Se on - niin vaikeaa kuin onkin todistaa ilmastonmuutosten tapahtuminen laskuesimerkkien avulla - osaksi ihmisen aiheuttama .
Meidän on kunnioitettava enemmän Kioton ilmastokonferenssin suuntaviivoja .
Meidän on vähennettävä hiilidioksidipäästöjä , otettava käyttöön uusiutuvia energianlähteitä ja kysyttävä tässä yhteydessä yleisesti , mikä on Euroopan metsien tilanne .
Arvoisa puhemies , mielestäni meidän täytyy ensimmäiseksi olla pahoillamme uhrien takia .
He ovat korvaamaton menetys .
Toiseksi olemme iloisia Ranskan alueiden ja kansalaisten välisestä solidaarisuudesta sekä muiden maiden solidaarisuudesta Ranskaa kohtaan , joka on eniten kärsinyt myrskyistä .
Arvoisa puhemies , koska minulla on vain vähän aikaa , haluaisin viitata kahteen päätöslauselmassamme olevaan kysymykseen .
Luulen , että komission jäsen myöntää sen epäsuorasti puheenvuorossaan , kun häneltä kysytään , onko kyse luonnonkatastrofeista vai ei .
Toisin sanoen asiantuntijat ovat yhä vakuuttuneempia siitä , että ilmastonmuutos ja ihmisen toiminta yleensä ovat yhteydessä viime vuosina lisääntyneisiin luonnonkatastrofeihin .
Itse asiassa lämpötila on viime vuosikymmenen aikana noussut enemmän kuin koko muuna vuosisatana yhteensä .
Sen vuoksi Euroopan täytyy selvästi sitoutua Kioton pöytäkirjaan ja toteuttaa konkreettisia ehdotuksia .
Toiseksi olin esittelijänä Euroopan väestönsuojelua koskevissa asioissa ja olen täysin samaa mieltä komission jäsenen ehdotuksesta , joka koskee eurooppalaisten väestönsuojelujoukkojen luomista .
Lisäksi täytyy käyttää ylimääräistä budjettikohtaa , koska tämä katastrofitilanne on aivan poikkeuksellinen .
Haluaisimme aivan ensiksi ilmaista osanottomme kaikille perheille ja yhteisöille , jotka menettivät jäseniään tässä hirveässä murhenäytelmässä .
Juuri ihmishenkien menetys tekee tästä katastrofista eurooppalaisen mittapuun mukaan harvinaislaatuisen .
On valitettavaa , ettei meillä ole mitään välinettä , jolla voisimme antaa tukea tällaisissa tilanteissa .
Haluan kiittää komission jäsentä hänen tätä asiaa koskevasta perusteellisesta julkilausumastaan ja ehdotuksestaan , että voisimme järjestäytyä Euroopan tasolla , jotta voisimme antaa tukea tällaisen murhenäytelmän kokeneille jäsenvaltioille ja alueille .
Se on tärkeää .
Toiseksi meidän pitäisi muistaa se asia , että meillä oli ennen budjettikohta tätä varten .
Se oli hyvin pieni .
Sillä ei kyetty tekemään kovinkaan paljon , mutta parlamentin jäsenet käyttivät sitä toistuvasti väärin esittäessään toimia , vaikka katastrofit eivät edes olleet merkittäviä .
Jäsenvaltioiden virkamiehet ja ministerit kävivät Brysselissä , supattivat komission kanssa ja saivat muutaman euron ja harjoittivat politiikkaa viemällä tukea äänestäjilleen .
Tätä budjettikohtaa kohtaan ei siis juurikaan tunnettu myötätuntoa , kun se poistettiin .
Mielestäni meidän pitäisi palauttaa tämä budjettikohta .
Kun Kreikassa sattui maanjärjestys , joka oli suuri katastrofi , yhteisöllä ei ollut mitään välinettä , jolla se olisi voinut osoittaa kreikkalaisille myötätuntoaan tai solidaarisuuttaan .
Näin tapahtui , kun Ranskassa oli tulvia , ja näin tapahtuu nytkin .
Nämä ovat suuria katastrofeja , ja meillä pitäisi olla väline , mutta sitä ei ole .
Meidän pitäisi palauttaa tuo väline ja meidän pitäisi tiukentaa sääntöjä , niin että tuota välinettä voitaisiin käyttää vain tilanteissa , joissa on kyse vakavista katastrofeista .
Voimme säästää sitä vuodesta toiseen ja varmistaa , että kun tapahtuu jotakin merkittävää , meillä on väline sitä varten .
Tilanne ei tällä kertaa ollut niin paha Irlannissa , vaikka Atlantilla on ollut monia vakavia myrskyjä .
Irlannissakin oli tulvia , ja haluan ilmaista osanottoni niille irlantilaisille , jotka joutuivat kärsimään niistä .
Hyvät kollegani , emme me kaikki saa olla huonomuistisia .
On totta , että komissio ja parlamentti päättivät yhteisesti hätäapua koskevien budjettikohtien poistamisesta .
Totta on myös se , että eurooppalaisia varoja on paljon komission jäsen Barnier mainitsi , että osterien viljelystä ja maanviljelystä olisi vedottava maaseudun kehittämistä koskevan asetuksen 30 artiklaan , metsätaloudesta 33 artiklaan , yrityksistä perustamissopimuksen 87 artiklan 2 kohdassa lueteltuihin kilpailuoikeuden poikkeuksiin ja julkisista infrastruktuureista rakennerahastoihin .
Totuus on kuitenkin se , että nyt ei heru senttiäkään enempää kuin ennen myrskyä annettiin solidaarisuuden osoittamiseksi käytännön toiminnassa .
Kyse on nyt vain siitä , että valtiot esittävät keskenään puhuvia päitä ja ottavat tästä kohtaa sen , minkä ne antavat muualle .
Tämä on epätyydyttävää , ja olen itse iloinen siitä , että Barnier otti täällä esille minulle hyvin läheisen ajatuksen , jonka muuten ilmaisin kirjoittaessani toiveistani Bordeaux ' n lehdistölle , eli ajatuksen vahvistetun Euroopan väestönsuojelupolitiikan perustamisesta .
Minusta tuntuu , että kansalaistemme on oltava äärimmäisessä hädässä , ennen kuin hartaasti toivomamme Euroopan kansalaisuus on olemassa ja ennen kuin ryhdytään toteuttamaan niitä tehtäviä , jotka puhemiehemme Fontaine on asettanut unionin ja Euroopan kansalaisten sinetillä vahvistetun lähestymisen tueksi .
Olen näin ollen sitä mieltä , että eurooppalaisten väestönsuojelujoukkojen perustaminen todellisten pelastuspalvelualan sinibarettien , jotka toimisivat hätäalueilla unionissa , koska meillä ei nykyään ole hätämenettelyä , ja tarpeen vaatiessa myös sen ulkopuolella , Venezuelassa tai muualla olisi asia , jota meidän olisi ponnekkaasti vaadittava , ja haluan sanoa komission jäsen Barnierille , että hän voi pitää minua aktiivisena liittolaisenaan tässä hankkeessa , jota pidän ylväänä eurooppalaisena ajatuksena .
Arvoisa puhemies , arvoisa komission jäsen , hyvät kollegat , verrattuna siihen tiheyteen , jolla myrskyjä esiintyy muualla maailmassa , me Euroopassa säästymme niiltä suhteellisen usein .
Siitä huolimatta joulukuun viimeisen viikon myrskyt osoittivat , mitä seurauksia niillä voi olla , sekä sen , että me tulemme kohtaamaan vielä suuria ongelmia .
Kaikki , jotka ovat matkustaneet Strasbourgiin autolla tai junalla , saattoivat vakuuttua siitä , miten myrsky aiheutti tuhoa myös Elsassissa .
Haluaisin ilmaista siksi myötätuntoni kaikille kansalaisille ja alueille , joissa tämä myrsky aiheutti niin pahaa tuhoa , ja muistuttaa samalla täällä parlamentissa näiden alueiden ja niiden väestön tukemisen tärkeydestä .
Me kaikki tiedämme , että myrsky voi koskea huomenna aivan yhtä hyvin jotain toista Euroopan aluetta .
Nyt tämä vahingoittunut puuaines on korjattava metsästä mahdollisimman nopeasti .
Sillä jokainen tietää , että edessä voi olla vielä suurempia tuhoja , jos vahingoittunut puuaines jää metsään liian pitkäksi aikaa .
On muistutettava muun muassa siitäkin , että vahingoittunut puuaines tarjoaa esimerkiksi kaarnakuoriaiselle ja toukille parhaan kasvualustan leviämiseen ja että sitä kautta ilmenee jälkiseurauksia , joita emme voi arvioida vielä tässä vaiheessa .
Siksi vahingoittuneen puuaineksen korjaaminen on välttämätöntä vielä ennen lämpimämmän vuodenajan alkamista .
Oivallamme metsätaloudelle aiheutuneiden vahinkojen todellisen laajuuden vasta vuosikymmenten kuluttua .
Sillä me kaikki tiedämme , miten pitkän ajan puu tarvitsee kasvaakseen .
Silloin lasketaan vuosikymmenissä , ei vuosissa .
Haluaisin muistuttaa lisäksi siitä , että metsätaloudessa ei ole varmasti kyse pelkästään puuntuotannosta vaan että ennen kaikkia muutamilla alueilla suoja- ja turvametsikkö on keskeinen tekijä .
Haluaisin sanoa siksi erittäin ylpeänä , että itävaltalaiset metsäalan ammattilaiset ovat myös valmiita ...
( Puhemies keskeytti puhujan . )
Arvoisa puhemies , esitän syvän osanottomme kaikille , jotka ovat joutuneet kärsimään myrskyistä .
Emme toisinaan ole yhteisössä tietoisia siitä , mitä muissa maissa tapahtuu .
Irlannin tiedotusvälineissä kerrottiin vain vähän uponneesta tankkerista .
Minua pyydettiin kertomaan myrskyjen seurauksista Irlannissa .
Tuuli oli voimakasta ja sademäärä ennätyksellisen korkea , jolloin tilanne vaikeutui entisestään ja paikoitellen jopa 4,5 metriä vettä peitti tuhansia eekkereitä maata .
Veden valtaan joutuneet kodit ja maatilat aiheuttivat inhimillisiä kärsimyksiä , puhtaanapito ei toiminut , juomavettä ei ollut , ja E.kolibakteerin saastuttama vesi aiheutti ympäristökatastrofin .
Puhuin maanviljelijöille , joiden lampaat olivat saaneet keskenmenon juotuaan saastunutta vettä .
Luonnonympäristöä tuhoutui .
Pyydänkin , että Irlanti otettaisiin huomioon tässä tapauksessa .
Kiitän komission jäsentä ja tuen kovasti hänen ehdotustaan eurooppalaisista turvajoukoista .
Arvoisa puhemies , arvoisa komission jäsen , hyvät naiset ja herrat , yhdyn kaikkiin niihin , jotka ovat ilmaisseet solidaarisuutensa myrskyn uhreille .
Haluaisin muistuttaa myös vielä kerran sen merkityksestä koko Euroopan metsätaloudelle .
Sillä myrskyhän tulee vaikuttamaan erittäin voimakkaasti metsätalouteen kaikilla Euroopan alueilla , ja olen sitä mieltä , että tämän osalta on ajateltava kerrankin kauaskantoisesti , miten tällaiset ongelmat ratkaistaan jatkossa .
Me emme halua varmastikaan metsiä koskevaa markkinajärjestelyä , mutta meidän on annettava , ehkä myös yhteistyössä yksityisen vakuutustalouden kanssa , mahdollisesti alkusysäys järjestelmälle , jonka avulla tällaisia asianomaisiin kohdistuvia vaikutuksia voidaan jollakin tavalla lieventää .
Meidän on valitettavasti varauduttava myös jatkossa uusiin tämäntyyppisiin vakaviin katastrofeihin .
On olemassa viitteitä , kuten täällä jo mainittiin , ei siis todisteita , mutta selviä viitteitä siitä , että myrskyjen lisääntyminen maailmanlaajuisesti liittyy ilmastokatastrofiin .
Tiedemiehet eivät ole siitä tietenkään vielä yksimielisiä .
Useimmat heistä ovat kuitenkin suhteellisen varmoja , että jos jatkamme näin kasvihuonekaasujen päästöjen osalta , nämä myrskyt koskettavat meitä luonnollisesti vielä paljon voimakkaammin tällä äskettäin alkaneella vuosisadalla .
Meidän tulisi mielestäni muistella tässä yhteydessä vielä kerran erästä ehdotusta , jonka aiempi kollegamme , Tom Spencer , teki täällä parlamentissa .
Sen mukaan meidän ei tulisi nimetä myrskyjä joidenkin naispuolisten tai miespuolisten etunimien mukaan vaan niiden , jotka aiheuttavat kasvihuoneilmiötä - hän mainitsi tuolloin öljykonsernit .
Tässä tosin pitäisi nimilistalta varmaankin poistaa Shell ja BP , koska ne ovat omaksuneet toisenlaisen politiikan eivätkä panosta enää vain ilmastolle vahingollisten fossiilisten polttoaineiden myymiseen , vaan investoivat myös tulevaisuuteen soveltuviin energiamuotoihin .
Tämä yhteys meidän on nähtävä .
En ole samaa mieltä niiden kanssa , jotka sanovat ylimalkaisesti , että kasvihuoneilmiö on syypää tähän myrskyyn , mutta se on suhteellisen varmaa , että meidän on pelättävä uusia katastrofeja , ellemme muuta pikaisesti suuntaamme !
Arvoisa puhemies , haluaisin aluksi kiittää teitä siitä , että ehdotitte ystävällisesti keskustelun jatkamista , jotta se voitaisiin käydä kerralla .
Seuraavaksi haluaisin sanoa , että olen sekä komission jäsenenä että Ranskan kansalaisena syvästi liikuttunut siitä myötätunnosta ja solidaarisuudesta , jota monet parlamentin jäsenet koko unionista ovat osoittaneet muodostaen näin , tämän keskustelun ansiosta , ajatuksen Euroopasta , johon uskon ja joka ei ole pelkistettävissä valintamyymäläksi vaan joka on myös humanistinen Eurooppa .
Haluaisin kiittää Scallonia , Martinia , McCartinia , González Álvarezia ja Savarya , jotka käsittelivät ja kannattivat erityisesti puolustamaani ajatusta siitä , että väestön turvallisuuteen tai väestönsuojeluun on löydettävä yhteisempi , toimivampi ja selkeämpi ratkaisu , joka voisi olla eurooppalaisten väestönsuojelujoukkojen perustaminen , ja me ryhdymme viemään tätä ajatusta eteenpäin ja kerromme teille siitä jatkossa .
Monet teistä kuuntelin tarkkaavaisesti Gebhardtia , Patrieta , Isler Béguinia , Souchet ' ta , Gollnischia ja Savarya sanoivat , ettei varoja ole riittävästi , tai pikemminkin , ettei ole ylimääräisiä varoja .
Mutta , hyvät parlamentin jäsenet , minä olen ollut hyvin kauan parlamentin jäsenenä , en ryhdy opettamaan teitä , te tunnette talousarvion , tunnette myös rakennerahastoja koskevan yleisasetuksen , hyväksytte talousarvion ja tiedätte siis varsin hyvin , missä puitteissa minä työskentelen .
En halua valehdella , haluan tehdä työni vakavasti .
Se ei estä minua ajattelemasta , että me voisimme todella palauttaa talousarvioon täysipainoisen ja kustannuksiltaan tarkkaan määritellyn hätäapua koskevan kohdan , johon tarvittaisiin sitä paitsi vain muutama miljoona euroa .
Tällä ei ole mitään tekemistä katastrofien laajuuden tai niistä kärsimiemme seurausten kanssa .
Te tunnette talousarvion , minä työskentelen sen sallimissa puitteissa ja pyrin omalla vastuualueellani , Diamantopouloun kanssa tavoitetta 3 koskevassa talousarviossa ja Fischlerin kanssa EMOTR : n osalta siihen , että eurooppalaisia varoja käytetään katastrofiapuun kiireellisesti ja keskipitkällä aikavälillä mahdollisimman tehokkaasti .
En siis vastusta talousarviota koskevien sääntöjen muuttamista ; palaamme asiaan ainakin seuraavassa talousarviokäsittelyssä , jossa ehkä perustetaan ainakin symbolisella tasolla kaksi vuotta sitten poistettu hätäapua koskeva kohta .
Siihen asti varoja on paljon , todella paljon , enkä voi sallia sitä , jäsen Gollnisch , että te väitätte , että ne otetaan käyttöön epävarmassa ja kaukaisessa tulevaisuudessa .
Nämä varat on käytettävissä nyt , tänä vuonna .
Ja jos kansalliset viranomaiset tekevät työnsä hyvin , niin kuin uskon heidän tekevän , määrärahat voidaan ottaa käyttöön tiettyjen ongelmien ja hankkeiden yhteydessä jo vuoden 2000 puolivälissä ja tulevina vuosina .
Näitä varoja on runsaasti , vaikka ne eivät kata tavoitteen 2 osalta kaikkia myrskyistä kärsineitä alueita .
Niitä voitaisiin käyttää erityisesti , sanon tämän Lieselle , Mathieulle jäsen Mathieu , en ole puhunut lapsen kengissä olevasta politiikasta metsätalouden yhteydessä , Keppelhoff-Wiechertille ja Schierhuberille .
Tavoitteen 2 ulkopuolelle jäävän metsätalouden , jota pidän hyvin tärkeänä , ja metsävarojen ennalleen palauttamisen tukemisessa voidaan hyödyntää EMOTR : n takuuosaston huomattavia määrärahoja , joihin ei liity alueellisia rajoituksia .
Lopuksi haluaisin sanoa tai toistaa , että nämä kaikki katastrofit eivät ole välttämättä luonnollisia .
Sanon tämän hyvin nöyrästi .
Teidän joukossanne on erittäin päteviä näiden alojen asiantuntijoita , vaikka olen toki aikaisemmin kirjoittanut useita kirjoja ekologiasta ja ympäristöasioista .
Olen todellakin sitä mieltä , että tietyissä tapauksissa katastrofien seurauksia voitaisiin lieventää poliittisella tahdolla .
Viittaan tällä tulviin ja myös myrskyihin .
Kronberger , Messner ja González Álvarez ottivat esille suuret ilmastolliset haasteet , ja haluan todella sanoa , että on todennäköisesti olemassa jonkinlainen yhteys näiden luonnonmullistusten seurausten ja sellaisten politiikkojen välillä , joiden yhteydessä Euroopan on jatkuvasti edistettävä ennaltaehkäisyä suurten ympäristöhaasteiden alalla .
Arvoisa puhemies , haluan kiittää teitä ja parlamenttia siitä , että annoitte komissiolle tilaisuuden ilmaista kantansa .
Ryhdymme nyt työhön talousarvion ja nykyisten sääntöjen sallimissa puitteissa , jotta käytettävissä olevat määrärahat , jotka te olette meille myöntäneet , voidaan käyttää mahdollisimman hyödyllisesti ja mahdollisimman pian näiden katastrofien seurausten korjaamiseksi ja jotta niillä voitaisiin tukea taloudellisesti , poliittisesti ja inhimillisesti katastrofeista vakavasti kärsimään joutuneita perheitä .
Olen ottanut vastaan seitsemän työjärjestyksen 37 artiklan 2 kohdan mukaisesti käsiteltäväksi jätettyä päätöslauselmaesitystä .
Keskustelu on päättynyt .
Äänestys toimitetaan torstaina klo 12.00 .
 
Elintarvikkeiden turvallisuus Esityslistalla on seuraavana komission tiedonanto elintarvikkeiden turvallisuudesta . .
( EN ) Arvoisa puhemies , olen hyvin iloinen , kun voin käyttää hyväksi tätä ensimmäistä tilaisuutta selvittää parlamentille komission viime keskiviikkona eli 12. tammikuuta antaman elintarviketurvallisuutta koskevan valkoisen kirjan pääsisältöä yhdessä kollegani , komission jäsen Liikasen kanssa .
Lupasin viime syyskuussa pidetyssä kuulemistilaisuudessa , että tämä valkoinen kirja annettaisiin pikaisesti .
Olen iloinen , että olemme pystyneet antamaan sen niin nopeasti .
Valkoinen kirja on tulosta kolmen tai neljän kuukauden tiiviistä työstä sen jälkeen , kun uusi komissio nimitettiin viime syyskuussa .
Siinä on otettu huomioon laajat kuulemiset , joita on toteutettu parina viime vuonna elintarvikelainsäädäntöä koskevan komission vihreän kirjan julkaisemisen jälkeen .
Siinä näkyvät niin ikään viime aikoina saadut kokemukset dioksiini- ja lieteskandaaleista sekä BSE-kriisi .
Valkoisessa kirjassa näkyvät myös parlamentin huolenaiheet , jotka olette ilmaisseet niin puheenjohtaja Prodille kuin minullekin niissä useissa yhteyksissä , jolloin olemme keskustelleet parlamentissa elintarviketurvallisuudesta komission nimittämisen jälkeen .
Minun on turha muistuttaa teille , että viime vuosien ja kuukausien kriisit ja skandaalit ovat horjuttaneet pahasti kuluttajien luottamusta Euroopan elintarviketurvallisuusjärjestelmään .
Komissio on sitoutunut täysin palauttamaan tuon luottamuksen ottamalla käyttöön maailman uudenaikaisimman ja tehokkaimman elintarviketurvallisuusjärjestelmän .
Kun julkaisin viime viikolla valkoisen kirjan , sanoin , että ostoskärry on yksi mahtavimmista aseista maan päällä .
Euroopan kuluttajat tekevät kaikkein tarkkasilmäisimmät päätökset .
Jos heidän luottamuksensa horjuu , se näkyy heidän ostopäätöksissään .
Tällä on puolestaan dramaattinen vaikutus maanviljelijöihin , tuottajiin ja teollisuuteen yleensä .
Alalla , jonka vuotuinen arvo on noin 600 miljardia euroa , pienelläkin luottamuksen notkahduksella voi olla merkittäviä vaikutuksia .
Maatalouselintarvikealalla ja maanviljelyalalla on yhteensä yli 10 miljoonaa työntekijää .
Korkea luottamuksen taso on välttämätön työpaikkojen määrän ja kilpailukyvyn lisäämiseksi .
Tämä luottamuskriisi on myös valitettavasti mutta väistämättä nakertanut kuluttajien luottamusta niihin kansallisella ja Euroopan tasolla oleviin järjestelmiin ja elimiin , joiden pitäisi valvoa mahdollisimman korkeaa elintarviketurvallisuuden tasoa ja varmistaa se .
Haluaisin kaikesta huolimatta tehdä selväksi sen , että Euroopan elintarviketeollisuus on silti yksi maailman parhaista ja sen elintarvikkeiden valvontajärjestelmä yksi turvallisimmista .
Haasteenamme on tehdä järjestelmästä kaikkein paras .
Elintarviketurvallisuutta koskevan valkoisen kirjan yleisenä tavoitteena on näin ollen ottaa käyttöön tarvittava lainsäädäntö ja rakenteet , joilla voidaan mahdollisimman hyvin suojella kuluttajien terveyttä elintarvikkeiden osalta .
Esitämme muutoksia varten haastavaa ja kunnianhimoista asialistaa .
Komissio tarvitsee parlamentin täyden tuen , jotta saavuttaisimme päämäärämme aikataulussa .
Tarvitsemme myös neuvoston ja muiden asianosaisten täyden tuen .
Elintarviketurvallisuutta koskevassa valkoisessa kirjassa esitetään kattava valikoima toimia EU : n nykyisen elintarvikelainsäädännön täydentämiseksi ja uudistamiseksi .
Kaikkien näiden toimien tarkoituksena on tehdä siitä entistä johdonmukaisempaa , ymmärrettävämpää ja joustavampaa .
Haluamme edistää lainsäädännön täytäntöönpanon parantamista ja lisätä avoimuutta kuluttajien hyväksi .
Valkoiseen kirjaan sisältyvässä elintarviketurvallisuutta koskevassa yksityiskohtaisessa toimintasuunnitelmassa asetetaan täsmällinen aikataulu kolmeksi seuraavaksi vuodeksi .
Siinä esitetään yli 80 toimenpidettä .
Tavoitteenamme on ottaa käyttöön johdonmukainen ja uudenaikainen elintarvikelainsäädäntö vuoden 2002 loppuun mennessä .
Suunnittelemme myös Euroopan elintarvikeviranomaisen perustamista vuoteen 2002 mennessä uuden elintarviketurvallisuusjärjestelmän olennaisena lisänä .
Tästä ajatuksesta keskustellaan vielä paljon .
Siitä on jo esitetty monia kommentteja , ja myös parlamentin jäsenet ovat reagoineet siihen .
Valkoiseen kirjaan sisältyy Euroopan elintarvikeviranomaisen perustamista käsittelevä luku , jonka tarkoituksena on selvästi kirvoittaa mielipiteitä ja kommentteja .
Toivomme suunnitelmiamme koskevia mielipiteitä huhtikuun loppuun mennessä .
Palaan tähän kuulemisprosessiin vähän ajan kuluttua .
Komissio on sitä mieltä , että elintarviketurvallisuusjärjestelmämme rakennetta on muutettava , jotta voimme sekä varmistaa mahdollisimman korkean elintarviketurvallisuuden tason että palauttaa kuluttajien luottamuksen .
Miksi sitten Euroopan elintarvikeviranomainen on olennainen osa tuota muutosta ?
Ensimmäinen tärkeä näkökohta on riippumattomuus .
Asianosaiset , mukaan luettuina kuluttajat , haluavat järjestelmän , joka on riippumaton ja jonka katsotaan olevan riippumaton kaikesta oman edun tavoittelusta .
Meidän täytyy lisäksi varmistaa laadukkuus ja avoimuus .
Olemme edistyneet paljon parina viime vuonna sen jälkeen , kun tieteellistä neuvontajärjestelmää uudistettiin BSE-kriisin takia .
Komissio on kuitenkin sitä mieltä , että meidän täytyy edetä pidemmälle .
Meidän täytyy luoda pysyvä ja aidosti riippumaton , laadukas ja avoin riskinarviointijärjestelmä .
Viranomaisen tärkeimpänä tehtävänä tulee olemaan elintarviketurvallisuuteen liittyvän riskin arviointi .
Kaavailemme sitä , että kyseiselle viranomaiselle siirrettäisiin viiden nykyisen tieteellisen komitean elintarviketurvallisuutta koskeva työ .
Niitä ei välttämättä siirretä nykyisessä muodossaan tai rakenteessaan - pyydämme tästä kysymyksestä mielipiteitä , ennen kuin teemme lopullisia ehdotuksia viranomaisen perustamisesta .
Se , että ehdottaisimme pelkästään palikoiden siirtämistä , ei selvästikään olisi tarpeeksi .
Kuten valkoisessa kirjassa todetaan , uuden viranomaisen täytyy olla lisäarvoa tuova rakenne .
Olen sitä mieltä , että nykyistä tieteellistä neuvontajärjestelmää täytyy vahvistaa .
Kaavailen sitä , että tuo viranomainen antaisi entistä enemmän tieteellistä ja muuta tukea riippumattomille tutkijoille .
Kaavailen myös sitä , että viranomainen olisi paljon ennakoivampi kuin nykyinen järjestelmämme - että se pikemminkin ennakoisi kuin reagoisi ja että se havaitsisi ongelmat , ennen kuin niistä muodostuu kriisejä .
Tämän ennakoivan lähestymistavan pitäisi olla viranomaisen tunnusmerkkinä .
Valkoisessa kirjassa ennakoidaan ja yksilöidään joitakin uusia alueita , joita viranomainen voisi käsitellä .
Näitä ovat kattava tiedonkeruu- ja valvontatehtävä , tieteellisten tietojen koordinointi EU : ssa ja tehokas verkostoituminen jäsenvaltioiden elintarviketurvallisuusvirastojen ja -elinten kanssa .
Kaavailemme myös sitä , että osana toimintaansa viranomainen ylläpitäisi tehostettua nopeaa hälytysjärjestelmää elintarvikkeisiin ja rehuun liittyvien ongelmien varalta .
Komissio on päättänyt , ettei ole asianmukaista eikä mahdollista siirtää viranomaiselle riskinhallintavaltuuksia .
Katsomme , että riskinhallintaa koskevien päätösten pitäisi edelleen olla komission , parlamentin ja neuvoston yksinoikeus .
En pyytele anteeksi tätä lähestymistapaa ; uskon vakaasti , että se on oikea .
On varmastikin niitä , joiden mielestä meidän pitäisi antaa tällaiselle viranomaiselle lainsäädäntövaltaa .
En ole samaa mieltä näistä näkemyksistä ja torjun ne varsin jyrkästi .
Perustamissopimusta muutettiin vasta viime vuonna siten , että parlamentti sai paljon entistä suuremman tehtävän lainsäädäntöprosessissa .
Se , että jokin viranomainen saisi tässä vaiheessa tällaisen tehtävän , olisi mielestäni askel taaksepäin ja vesittäisi demokraattisen vastuuvelvollisuuden .
Olen hyvin kiinnostunut kuulemaan parlamentin näkemykset tästä asiasta .
On myös niitä , joiden mielestä komissio voisi käytännössä olla välittämättä uuden viranomaisen neuvoista .
Torjun tällaisenkin väitteen .
Miten terveydestä ja kuluttajansuojasta vastaava komission jäsen voisi olla välittämättä perustelluista riippumattomista ja tieteellisistä elintarviketurvallisuutta koskevista neuvoista tai torjua niitä ?
Olisiko se Euroopan kansalaisten etujen mukaista ?
Minun mielestäni ei missään nimessä , ellei tieteellisten perustelujen torjuminen olisi järkevää ja täysin perusteltua .
Minun on vaikea kuvitella sellaista tilannetta .
Voin vakuuttaa teille tänään , että komissio ottaa riskinhallintatehtävää hoitaessaan täysin huomioon viranomaisen tieteelliset neuvot .
Olen jo sanonut , että viranomaisen tehtävänä on kehittää verkostoja jäsenvaltioiden kansallisten elintarviketurvallisuusvirastojen ja -elinten kanssa .
Tämä on tärkeä tehtävä .
Meidän täytyy parantaa Euroopan unionin elintarviketurvallisuuden tieteellisen perustan varmuutta .
Viranomaisesta täytyy tulla elintarviketurvallisuutta koskevien tieteellisten neuvojen ja tietojen arvovaltainen lähde .
Tätä tilannetta ei saada aikaan sillä , että perustetaan viranomainen , vaan se muotoutuu sitä mukaa kuin luottamus viranomaista kohtaan kasvaa .
Emme mielestäni voi antaa ohjeita , kun kyse on tieteestä ja tieteellisistä neuvoista .
Kuitenkin kun kehitetään dynaamisia verkostoja kansallisten tieteellisten elinten ja virastojen kanssa , viranomaisen asema Euroopassa tulee korostumaan .
Olen innokas kuulemaan parlamentin näkemykset myös tästä asiasta .
Valkoisessa kirjassa ehdotetaan , että viranomaisella olisi lisäarvoa tuovan rakenteen olennaisena osana merkittävä tehtävä riskeistä tiedottamisessa : että se levittäisi monimutkaista tieteellistä tietoa kuluttajien ymmärtämässä muodossa ; että se olisi looginen ja välttämätön pistäytymispaikka , jos haluaa saada tuoreinta tietoa riskeistä ; että se olisi erittäin näkyvä ; että se kertoisi hyviä uutisia elintarvikkeista ; että se olisi ennakoiva .
Valkoisessa kirjassa on lisäksi erittäin tärkeitä ehdotuksia , jotka koskevat tarkastuksia .
Ne ovat valtavan tärkeä osa järjestelmää , jolla varmistetaan , että jäsenvaltiot ja toimijat noudattavat yhteisön lainsäädäntöä .
Haluan valvonnan alueelle todelliset sisämarkkinat .
Ehdotamme tässä yhteydessä myös sitä , että Dublinissa sijaitsevan elintarvike- ja eläinlääkintätoimiston valvontatehtävää vahvistetaan tuntuvasti .
Muutetussa yhteisön kehyksessä olisi kolme keskeistä osa-aluetta : toimintakriteerit yhteisön tasolla , yhteisön valvontaa koskevat suuntaviivat ja tehostettu hallinnollinen yhteistyö valvonnan kehittämisessä ja toteuttamisessa .
Tarkastelen osana tähän liittyviä ehdotuksiamme - jotka voin toivottavasti antaa tämän vuoden lopussa - , täytyykö komissiolle antaa lisävaltuuksia rikkomusmenettelyn ohella .
Näihin voisi sisältyä yhteisön antaman rahoitustuen epääminen tai jollekin jäsenvaltiolle jo myönnetyn rahoituksen kerääminen takaisin .
Nämä ehdotukset on nähtävä osana pyrkimystämme saada aikaan maailman korkein elintarviketurvallisuuden taso , parantaa kuluttajien luottamusta ja laajentaa unionin maanviljelijöiden ja tuottajien markkinoita .
Valkoisessa kirjassa ehdotetaan uutta Euroopan elintarvikeviranomaista ja yhteisön tason tehostettua valvontajärjestelmää koskevien ehdotusten lisäksi toimintasuunnitelmaa , joka sisältää laajan valikoiman toimenpiteitä , joilla parannetaan yhteisön lainsäädäntöä ja sen johdonmukaisuutta ja jotka kattavat kaikki elintarvikkeiden osa-alueet maatilalta aina ruokapöytään asti .
Toimintasuunnitelma sisältää yli 80 erillistä toimenpidettä tulevaksi ajanjaksoksi , ja siinä pyritään paikkaamaan nykyisessä lainsäädännössä havaitut porsaanreiät .
Uusi oikeudellinen kehys kattaa rehun , eläinten terveyden ja hyvinvoinnin , hygienian , saasteet ja jäämät , uuselintarvikkeet , lisäaineet , mausteet , pakkaukset ja säteilytyksen .
Se sisältää yleistä elintarvikelainsäädäntöä koskevan ehdotuksen , joka ilmentää sellaisia elintarviketurvallisuuteen liittyviä periaatteita kuin rehuteollisuuden , maanviljelijöiden ja elintarvikealan toimijoiden vastuu , rehun , elintarvikkeiden ja ainesosien jäljitettävyys sekä asianmukainen riskianalyysi esimerkiksi riskien arvioinnin - toisin sanoen tieteellisten neuvojen ja tietojen analyysin - , riskinhallinnan - toisin sanoen sääntelyn ja valvonnan - , riskeistä tiedottamisen ja tarvittaessa ennalta varautumisen periaatteen soveltamisen avulla .
Ennalta varautumisen periaatteen osalta voisin lisätä , että komissio viimeistelee parhaillaan tiedonantoa , joka toivottavasti annetaan hyvin pian .
Toivon , että voimme tänä iltapäivänä käydä hyödyllistä näkemysten vaihtoa parlamentin jäsenten kanssa , jotka olisivat selvästikin mieluummin tehneet näin viime viikolla , jos siihen olisi ollut asianmukainen parlamentaarinen foorumi .
Olen kuitenkin pitänyt yhteyttä asianomaisten valiokuntien puheenjohtajien kanssa ja ymmärrän , ettei se ollut mahdollista .
Tiedän kuitenkin myös , että meillä on lähikuukausina vielä monta tilaisuutta tarkastella valkoisen kirjan ehdotuksia , jotka koskevat viranomaista .
Meillä on nyt useita kuukausia aikaa käydä välttämätön keskustelu komission valkoisen kirjan ehdotuksista , jotka koskevat Euroopan elintarvikeviranomaisen perustamista .
Parlamentilla tulee olemaan keskeinen osa tässä keskustelussa .
Parlamentilla oli elintärkeä osuus siinä , miten Eurooppa reagoi BSE-kriisiin .
Se on sittemmin erityisen aktiivisesti tuonut esille elintarviketurvallisuuteen liittyviä kansalaisten huolenaiheita .
Odotan , että parlamentilla voi olla yhtä täsmällinen ja rakentava panos viranomaisesta käytävään keskusteluun .
Vaikka meillä onkin ennen huhtikuun loppua useita kuukausia aikaa keskustella kysymyksestä ja koota mielipiteitä , myönnän täysin , että aikataulu on myös hyvin tiukka .
Pyytäisinkin parlamenttia huolehtimaan tarvittavista järjestelyistä , jotta se voisi esittää näkemyksensä mahdollisimman nopeasti .
On välttämätöntä , että komissio voi hyötyä parlamentin panoksesta sellaisen viranomaisen perustamiseen , joka on keskeisellä sijalla nostettaessa kuluttajien terveyden suojelua uudelle tasolle ja palautettaessa näin kuluttajien luottamusta Euroopan unionin elintarviketurvallisuusjärjestelmään .
Euroopan elintarvikeviranomainen on lähivuosina olemaan EU : n elintarviketurvallisuusjärjestelmän keskeinen ainesosa .
On välttämätöntä , että ainesosat ovat oikeassa suhteessa .
Arvoisa puhemies , kiitän komission jäsentä hänen tiedonannostaan .
Suhtaudun myönteisesti tekemäänne työnjakoon ja siihen , että elintarvikkeiden hallinnointi jää unionin toimielinten , kuten komission ja parlamentin , vastuulle .
Se on oikeanlainen lähestymistapa .
On kuitenkin yksi sana , jota en ole kuullut teidän mainitsevan täällä tänään .
Meillä täytyy olla elintarvikelainsäädäntöelin , kuten olette sanonut , ja meidän täytyy sopia tästä yhdessä .
On hyvin tärkeää , että sisällytämme prosessiin vastuuvelvollisuuden .
Juuri tuota sanaa minä tarkoitin .
Ongelmana on ollut se , että veronmaksajat ovat maksaneet , jos jokin on mennyt vikaan .
Näin ei voi jatkua .
Kun joudumme kriisiin , meidän täytyy selvittää etukäteen , että jos tulee jokin ongelma , ongelman aiheuttajilla on vastuuvelvollisuus .
Arvoisa puhemies , se oli erittäin hyvä valkoinen kirja eikä minulla ole mitään huomauttamista viranomaisesta .
Kysymykseni koskevat sallittujen rehujen luetteloa .
Te olette ilmaisseet tämän asian epäselvästi valkoisessa kirjassanne .
Mikä on aikataulunne , miten nopeasti saatte laadittua sallittujen rehujen luettelon ?
Milloin rehuille ja niiden tuotannolle asetetaan samat vaatimukset kuin elintarviketuotannolle ja sen valvonnalle ?
Kysymykseni viimeinen osa : milloin BSE-testeistä tulee sitovia kaikissa jäsenvaltioissa ?
Myös tässä olette velvoitteen osalta ilmaisseet asian hieman epäselvästi valkoisessa kirjassanne .
Kiitos tiedonannostanne , arvoisa komission jäsen .
Olen sitä mieltä , että laatimissanne elintarviketurvallisuusviranomaista koskevissa periaatteissa tunnustetaan tosiseikat .
Jäsenvaltiot eivät hyväksyisi sääntelyvirastoa , joten teidän ei juurikaan kannata ehdottaa sellaista .
Jotkin elintarviketeollisuuden alat kaipaavat selvästikin entistä parempaa sääntelyä , ja se on selvää rehua koskevassa kysymyksessä .
Koska olen puheenjohtajana valiokunnassa , joka tulee ilmeisesti kolmen seuraavan vuoden aikana käsittelemään lähes yksinomaan elintarvikkeita , minun täytyy kuitenkin kysyä : jos Euroopalla on turvallisin elintarvikkeiden valvontajärjestelmä , kuten olette sanonut , miksi tarvitsemme 24 : ää uutta direktiiviä ja asetusta ja 20 : tä uutta muutosdirektiiviä ?
Toiseksi : eikö tämä pahenna ongelmaa , joka koskee liiallista sääntelyä Brysselissä ja liian vähäistä täytäntöönpanoa jäsenvaltioissa ?
Toivomme hedelmällistä vuoropuhelua tästä asiasta .
Laajentumisen osalta : miten komissio aikoo ottaa hakijavaltiot mukaan näistä uusista laeista käytävään keskusteluun , kun otetaan huomioon , että komissio selvästikin toivoo valkoisessa kirjassa kaavailtujen lakien olevan osa yhteisön säännöstöä vuoteen 2003 mennessä ?
Arvoisa puhemies , haluaisin aivan ensiksi kiittää parlamentin jäsen Ahernia , Roth-Behrendtiä ja Jacksonia siitä , että he tukivat valkoista kirjaa .
Pidän sitä rohkaisevana ja odotan sitä , että voin keskustella lisää heidän ja muiden parlamentin jäsenten kanssa heidän esille tuomistaan kysymyksistä .
Parlamentin jäsen Ahern otti esille vastuuvelvollisuutta koskevan kysymyksen .
Valkoisessa kirjassa ei todellakaan puututa erityisesti siihen lukuun ottamatta mainintaa , että otamme käyttöön säännöksiä - ja joitakin säännöksiä on jo olemassa - , jotka koskevat jäljitettävyyttä .
Sen jälkeen voidaan puuttua sellaisiin kysymyksiin kuin vastuuvelvollisuus .
Taustastani huolimatta en ole käsitellyt perusteellisesti tai yksityiskohtaisesti vastuuvelvollisuuteen liittyviä kysymyksiä , mutta vaikuttaa siltä , että tähän saattaa hyvinkin liittyä toissijaisuuskysymyksiä .
Olen kuitenkin pannut ehdotuksenne merkille ja tarkastelen sitä myöhemmin lisää .
Parlamentin jäsen Roth-Behrendt kysyi minulta sallittujen aineiden luettelon laatimisesta .
Tämä on yksi niistä kysymyksistä , joita käsittelemme lainsäädännön liitteessä , ja aikomuksena on laatia rehussa sallittujen aineiden luettelo .
Luettelo on nykyisin kiellettyjen aineiden luettelo , ja sitä täydennetään tarvittaessa .
Sallittujen aineiden luettelon laatiminen on yksi liitteessä käsitellyistä kysymyksistä , joille on asetettu aikaraja , itse asiassa vuosi 2002 .
Olemme havainneet rehua koskevan nopean hälytysjärjestelmän yhdeksi lainsäädännössä olevaksi puutteeksi .
Elintarvikkeille on olemassa nopea hälytysjärjestelmä mutta ei rehulle .
Se on valitettavaa ja se on väärin , ja mielestämme on tärkeää havaita se ja luoda lainsäädäntöä puutteen korjaamiseksi , ja niin tehdäänkin .
Jäsenvaltioissa tehdään parhaillaan BSE-tautiin liittyvää työtä ja laaditaan pistokokeita tartuttavuustason selvittämiseksi .
Tiedän , että parlamentin jäsen Roth-Behrendt on kysynyt tätä minulta ennenkin , ja sanoin , että asia eteni nopeasti , mutta käsittääkseni asia on nyt yksikköjen välisessä kuulemisvaiheessa komissiossa ja työtä tehdään koko ajan .
Toivon , että kun kysytte tätä minulta seuraavan kerran , pystyn antamaan teille tarkempia tietoja .
Parlamentin jäsen Jackson keskittyi siihen , että meillä on 24 uutta ja 20 aiempia lakeja muuttavaa lakia , ja hän kysyi , pahentaako tämä liikasääntelyä .
Sanoisin , että mainitsemillamme laeilla pyritään paikkaamaan nykyisessä lainsäädännössä olevia aukkoja .
Kyse ei ole niinkään uusien järjestelmien tai uuden sääntelyn käyttöönotosta , vaikka kyse on osaksi siitäkin , vaan maatilalta ruokapöytään ulottuvassa ketjussa olevien aukkojen ja porsaanreikien selvittämisestä ja niiden paikkaamisesta .
Puheenvuorossa mainittiin hakijavaltiot , ja olemmekin ajatelleet tätä .
Elintarviketurvallisuuden taso ja myös muut turvallisuuskysymykset ovat ilman muuta erittäin tärkeitä laajentumisen kannalta , ja olen tuonut tämän asian komission jäsen Verheugenin tietoon .
Arvoisa komission jäsen , muutamien jäsenvaltioiden välinpitämättömyys on ajanut meidät Euroopassa suureen elintarvikekriisiin , ja minä olen , herra paratkoon , jälleen kerran ärsyyntynyt siitä , että neuvosto ei ole taaskaan lainkaan läsnä nyt , kun te esittelette tämän mielenkiintoisen tiedonannon .
Haluaisin erittäin mielelläni saada tietää teiltä , miten aiotte varmistaa sen , että sellainen uusi virasto , mikä sen virallinen nimi sitten ikinä onkaan , saa vaikutusvaltaa myös neuvostoon nähden , kenellä tässä virastossa on sananvalta ja kuka jakaa tehtäviä .
Me emme saa tietenkään antaa mitään sisältöä koskevia määräyksiä , mutta vaadin kuitenkin sitä , että parlamentti säilyttää ja jopa laajentaa oikeuksiaan Maastrichtin ja Amsterdamin sopimusten mukaisesti .
Olen erittäin huolestunut siitä , että saamme jälleen kerran viraston , joka lentää nimettömän satelliitin tapaan Euroopan läpi .
Sellaista virastoa rakastaisin samalla tavalla kuin piru vihkivettä .
Toivon , että näin ei tule käymään !
Minäkin suhtaudun myönteisesti valkoiseen kirjaan .
Odotatteko kuitenkin , että elintarvikevirastolla on tarpeeksi vaikutusvaltaa estää esimerkiksi käymämme naudanlihasota ja se , että Ranska kieltäytyy poistamasta tuontikieltoa ?
Mainitsitte , että komissio pystyy epäämään avustukset ja tuet mailta , jotka tekevät niin kuin Ranska tekee .
Ehdottaisitteko myös , että komissio voisi antaa esimerkiksi väliaikaisia korvauksia , sellaisia kuin brittimaanviljelijät nyt pyytävät ?
Arvoisa puhemies ; arvoisa komission jäsen , sanoitte viime viikon tiedotustilaisuudessa käsityksenne olevan , ettei tulevaa EU : n elintarvikevirastoa tulisi sijoittaa periferiaan , mutta ette maininnut , mikä tuo periferia on .
Esimerkiksi Dubliniin sijoitetun EU-yksikön toiminta on osoittanut , ettei fyysinen välimatka ole nykyään este tehokkaalle vaikuttamiselle ja yhteydenpidolle .
Tulevan elintarvikeviraston tärkeimmiksi tehtäviksi on esitetty tiedonkeruuta , julkaisemista ja koordinointia , suositusten tekemistä elintarviketurvallisuuden kehittämiseksi ja - niin kuin totesitte - tieteellisen tiedon kokoamista ja tiedon popularisointia kuluttajille .
Kaikki tämä hoituu nykyaikaisen tekniikan kautta mistä tahansa Euroopan unionin alueelta .
Kysynkin , mihin perustatte käsityksenne sijaintipaikasta ? .
( EN ) Viranomaisen kokoonpanosta : ensiksikin sen työntekijöinä on tutkijoita , jotka tekevät yhteistyötä ja saavat neuvoja tutkijoilta , jotka ovat kulloinkin kyseessä olevan alan asiantuntijoita .
Sen lisäksi elintarviketurvallisuusviranomaisella on johtokunta .
Huomaatte , ettemme ole valkoisessa kirjassa täsmentäneet johtokunnan koostumusta .
Odotan , että tästä kysymyksestä voidaan keskustella parlamentin ja komission kesken lähiviikkoina ja -kuukausina .
Kaavailen , että johtokunnan jäsenistö koostuisi asianosaisista tai heidän edustajistaan .
Sen tehtävä täytyy selvittää yksityiskohtaisesti ehdotuksessa , jonka annan komissiolle syyskuussa .
Emme ole vielä tehneet sitä , mutta se tehdään syyskuussa .
En usko , että johtokunta voi millään tavalla ohjata tutkijoita siinä , miten heidän pitäisi tehdä työnsä .
Se heikentäisi tieteellisten neuvojen riippumattomuutta .
Se voisi kuitenkin esimerkiksi vaatia viranomaista tutkimaan tiettyjä alueita , joita on syytä tutkia .
Parlamentin jäsen Florenz kysyi , onko parlamentilla tässä sananvaltaa .
Meidän täytyy harkita sitä ja keskustella siitä .
Siitä saattaa esiintyä erilaisia näkemyksiä .
Osa saattaa olla sitä mieltä , ettei olisi sopivaa , että parlamentti tai parlamentin jäsenet - tai jopa parlamentin nimeämät ehdokkaat - olisivat johtokunnan jäseninä .
Toiset saattavat olla sitä mieltä , että olisi hyödyllistä , jos parlamentilla olisi nimeämiensä ehdokkaiden tai jopa itse parlamentin jäsenten välityksellä tilaisuus keskustella siitä , mitä kysymyksiä pitäisi tutkia .
Tätä pitää harkita , mutta se ei ole poissuljettua .
Parlamentin jäsen Florenz otti esille myös nimettömyyskysymyksen .
Olen iloinen , että hän otti sen esille , koska on erityisen tärkeää , että tällä viranomaisella on korkea profiili .
Sen täytyy olla näkyvä .
Sen täytyy olla tunnettu .
Euroopan unionin kuluttajien täytyy tietää , että elintarvikeviranomainen on olemassa .
Viranomaisen pääjohtajana olisi joku tunnettu henkilö , joka saattaisi esiintyä säännöllisesti televisiossa puhumassa elintarvikkeisiin liittyvistä kysymyksistä , erityisesti elintarvikkeisiin liittyvistä hyvistä uutisista ravinnon , ruokavalion ja vastaavien kysymysten alalla , niin että kuluttajat ovat uusien elintarvikekriisien puhjetessa tietoisia viranomaisen olemassaolosta .
He tiedostavat kuulleensa viranomaisesta aiemmin jossakin muussa yhteydessä , ja toivottavasti heille on ehtinyt jo muodostua jonkinlainen perusluottamus viranomaisen antamia lausuntoja kohtaan .
On siis ehdottoman välttämätöntä , ettei viranomainen ole nimetön .
Sen täytyy olla näkyvä .
Teen kaiken voitavani edistääkseni viranomaisen korkeaa profiilia .
Parlamentin jäsen Lynne kysyi , onko viranomaisella tarpeeksi vaikutusvaltaa .
Oletan , että kysymys liittyy siihen , mistä viranomaisen toimivalta alkaa ja mihin se päättyy ja mistä jäsenvaltioiden elintarviketurvallisuusvirastojen toimivalta ja vaikutusvalta alkavat ja mihin ne päättyvät .
Tutkijoiden välillä olisi oltava vuorovaikutusta .
Sellaiset tilanteet eivät selvästikään ole toivottavia , että yhteisön elintarviketurvallisuusviranomaisen hyväksi työskentelevillä tai sitä neuvovilla tutkijoilla olisi erimielisyyksiä jäsenvaltioiden tutkijoiden kanssa .
Sellainen tilanne ei ole toivottava , emmekä halua , että niin kävisi vastaisuudessa .
On olemassa monia asioita , jotka heikentävät kuluttajien luottamusta - tiedonpuute on niistä yksi .
Kuitenkin myös tiedot , joihin liittyy tutkijoiden välisiä perusluonteisia erimielisyyksiä elintarviketurvallisuuden peruskysymyksistä , ovat erittäin vakava huolenaihe .
Meidän täytyy pyrkiä välttämään se ja luomaan rakenteet , jotka varmistavat sen , että tietoja levitetään asianmukaisesti tutkijoiden välillä , että niistä keskustellaan ja puhutaan perusteellisesti ja että yhteisön viranomaisella on tilaisuus ja valtuudet pyytää neuvoja ja mielipiteitä riippumattomilta tutkijoilta kaikissa jäsenvaltioissa ja ehkäpä muualtakin , jos muualta löytyy asiantuntijoita .
Kuten sanoin hetki sitten , paitsi että viranomaisen profiili nousee ajan myötä myös sen asiantuntemus ja moraalinen arvovalta lisääntyvät ja kasvavat ajan kuluessa , jolloin sen näkemykset hyväksytään eikä niitä kyseenalaisteta .
Tällaiseen tilanteeseen voidaan päästä ajan kuluessa .
Kuluttajien luottamuksesta ei voida säätää laissa .
Se täytyy ansaita ajan kuluessa .
Komissiolla on kuitenkin mahdollisuus nähdä , että viranomaisen tieteellisistä asioista antamat lausunnot pannaan täytäntöön antamalla lainsäädäntöä , mikä on komission , parlamentin ja neuvoston tehtävä .
Ymmärrän , että tämä on varsin aikaa vievää puuhaa , mutta joka tapauksessa lainsäädännön laatiminen viranomaisen antamien lausuntojen pohjalta on - mielestäni - oikea tapa edetä .
Ellei lainsäädäntöä noudateta , siihen voidaan tavalliseen tapaan puuttua tuomioistuimessa .
Yksi kysymyksistä , joita joudumme ajan myötä ehkä käsittelemään , on se , miten nopeasti tuolloin reagoidaan .
Toivon , että voimme jollakin tavalla saada tuomioistuimen vastaamaan nopeammin .
Avustusten ja tukien osalta : kyllä , tätä kysymystä on harkittu .
Siinä tarvitaan oikeudellisten yksikköjen neuvoja ja niitä pyydetäänkin , varsinkin kun otetaan huomioon , että näin voidaan saada nopea vastaus vireillä oleviin asioihin , jotka koskevat yhteisön oikeuden noudattamatta jättämistä .
Parlamentin jäsen Lynnen väliaikaisia korvauksia koskevasta kysymyksestä : tämä on sellainen asia , jota parlamentti voisi hyvinkin käsitellä , sillä se liittyy talousarvioon .
Sitten parlamentin jäsen Myller kysyi minulta viranomaisen sijainnista .
Siitä ei ole vielä tehty päätöstä , mutta on todennäköistä , että viranomainen sijaitsee pikemminkin unionin keskiosissa kuin reuna-alueilla .
Myönnän , että elintarvike- ja eläinlääkintätoimisto sijaitsee Dublinissa , ja vaikka olen itsekin kotoisin tuosta maailmankolkasta , minun on tunnustettava , ettei se ole Euroopan keskus !
Elintarvike- ja eläinlääkintätoimiston tilanne on kuitenkin jokseenkin erilainen kuin elintarviketurvallisuusviranomaisen tilanne .
Elintarvike- ja eläinlääkintätoimisto muodostuu riippumattomista tutkijoista ja eläinlääkäreistä , jotka matkustavat paikasta , jossa sijaitsee lentoasema - Dublinissahan on lentoasema .
Elintarviketurvallisuusviranomaisen tilanne on jokseenkin erilainen .
Sen täytyy sijaita lähellä komissiota , koska elintarviketurvallisuusviranomaisen hyväksi työskentelevien tutkijoiden ja meidän lainsäädäntötyöhön osallistuvien välillä on oltava vuorovaikutusta .
Näiden kahden elimen välisessä yhteydenpidossa on ilman muuta tärkeä varmistaa , että me lainsäädännön laatimiseen osallistuvat ymmärrämme hyvin ja täysin , mitä tutkijat tarkoittavat , mitä ongelmia he ovat havainneet , mitä lainsäädäntöä tarvitaan heidän esille tuomiaan kysymyksiä varten .
Niin ikään tutkijat haluavat jollakin tavalla myötävaikuttaa lainsäädäntöprosessiin tai päätöksentekoprosessiin tai lainlaadintaprosessiin ja varmistaa , että lainsäädännöllä puututaan heidän havaitsemiinsa epäkohtiin .
Mielestäni on toivottavaa , että tällainen viranomainen sijaitsee keskeisellä paikalla .
Tutkijat ovat viranomaisen palveluksessa , mutta heidän täytyy myös pitää yhteyttä muihin tutkijoihin ja kuulla heitä , ja koska tutkijoiden täytyy matkustaa , näissä olosuhteissa on luultavasti parempi , että he siirtyvät keskiosiin , missä myös parlamentin rakenteet sekä komissio ja neuvosto sijaitsevat .
Tämä on tämänhetkinen arvioni .
Siitä saatetaan keskustella täällä ja muualla , ja kuuntelen kaikki ehdotukset , jotka esitetään , mutta alustava johtopäätökseni on se , että tämän viranomaisen pitäisi sijaita pikemminkin unionin keskiosissa kuin reuna-alueilla .
Hyvät kollegat , olen hyvin vaikeassa tilanteessa , koska en voi muuttaa esityslistaa .
Ehdottaisinkin , että ottaisitte tämän asian esille poliittisissa ryhmissänne ja puheenjohtajakokouksessa .
Jos olette sitä mieltä , että nämä komission tiedonannon jälkeiset istunnot ovat tärkeitä , ehdottaisin , että vaatisimme niille enemmän aikaa kuin niille varatut puoli tuntia .
Tällä kertaa parlamentin jäsenten kysymykset kestivät kuusi minuuttia ja komission jäsenen vastaukset ja tiedonanto 29 minuuttia .
Kuten voitte havaita , puolituntinen ei mitenkään riitä tällaiseen istuntoon .
Toivon , että voisitte keskustella tästä poliittisissa ryhmissänne , niin että voimme tulevaisuudessa suunnitella istuntoa paremmin komission kanssa .
Keskustelu on päättynyt .
 
Kyselytunti ( komissio ) Esityslistalla on seuraavana komissiolle osoitetut kysymykset ( B5-0003 / 2000 ) .
Ilmoitan teille , että varaamme tähän kyselytuntiin aikaa noin tunnin ja 15 minuuttia .
Lyhennämme hieman sen kestoa , koska tulkit tekevät tänään pitkän päivän .
Parlamentin jäsen Purvisilla on puheenvuoro menettelyä koskevaa esitystä varten .
Vastustan sitä , että lyhennämme kyselytunnille varattua aikaa ; se on yksi niistä harvoista tilaisuuksista , kun rivikansanedustajilla on tilaisuus saada puheaikaa , ja pyydänkin teitä pidentämään sitä puoleentoista tuntiin , kuten esityslistassa sanotaan .
Esityslista on sellainen , ja meidän pitäisi mielestäni pitäytyä esityslistassa .
Hyvä kollega , asia on niin , että esityslistassa luki , että aloittaisimme klo 17.30 , ja te näette , mitä kello on .
Toivon joka tapauksessa , ettemme joudu jatkamaan yöistuntoon .
Ensimmäinen osa Kysymys nro 28 ( H-0781 / 99 ) : Aihe : Ydinvoimalan rakentaminen Turkkiin maanjäristysherkälle alueelle Turkissa sattui äskettäin kaksi maanjäristystä , jotka olivat voimakkuudeltaan yli seitsemän Richterin asteikolla .
Suurta huolestuneisuutta herättää se , että Turkki aikoo itsepintaisesti rakentaa erittäin kalliita ydinreaktoreita Akkuyun alueelle ja että Atatürk-patojen tuottamat energiavarat viedään kolmansiin maihin , kun samaan aikaan EU , talousarviotaan leikaten , tuhlaa varoja maanjäristysten aiheuttamien vahinkojen korjaamiseen .
Turkin ydinvoimaa koskevissa suunnitelmissa jätetään huomioimatta Turkin ja sitä ympäröivän laajemman alueen asukkaille ja ekosysteemeille aiheutuvat vaarat , ja nämä suunnitelmat herättävät epäilyksiä Turkin poliittis-sotilaallisen johdon ennalta laatimista salaisista suunnitelmista hankkia ydinteknologiaa , joka suo mahdollisuuden ydinaseiden kehittämiseen .
On otettava huomioon , että Turkki pyrkii rakentamaan kanadalaista alkuperää olevia reaktoreita , jotka vastaavat Intian ja Pakistanin hankkimia reaktoreita .
Mihin toimiin komissio aikoo ryhtyä ydinonnettomuuksien välttämiseksi ja ydinaseiden leviämisen estämiseksi maahan , joka haluaa liittyä EU : hun ja joka tuhlaa valtavia määriä ydinvoimaohjelmiin , mutta samaan aikaan imee talousapuna myönnettyjä EU : n varoja ?
Komission jäsen Verheugenilla on puheenvuoro . .
( EN ) Komissio seuraa kiinnostuneena suunnitelmia rakentaa ydinvoimala Akkuyuun , Turkkiin , ja myöntää , että on tärkeää varmistaa , että uuden voimalan rakentamisessa noudatetaan mahdollisimman korkeita kansainvälisesti hyväksyttyjä ydinturvallisuusnormeja .
Saamiemme tietojen mukaan urakoitsijan valinnasta ei ole vielä päätetty .
Komissio tunnustaa sen tosiasian , että Turkki on allekirjoittanut ja ratifioinut ydinturvallisuutta koskevan yleissopimuksen , ja toteaa , että lupien myöntäminen ja ydinvoimaloiden sijoittaminen , rakentaminen , tilaaminen , käyttö ja käytöstäpoisto Turkissa on täysin Turkin atomienergiaviranomaisen vastuulla .
Komissiolla ei ole valtuuksia rajoittaa minkään maan energiatuotantoa , mukaan luettuna ydinvoimavaihtoehtoa , koskevia päätöksiä .
Kuten komission jäsen Wallström totesi kuulemistilaisuudessaan Euroopan parlamentissa syyskuussa 1999 , komissio ottaa vastaisuudessa esille ydinturvallisuutta ja säteilysuojelua koskevan kysymyksen kaikissa sopivissa tapaamisissa Turkin hallituksen kanssa , ja voin ilokseni ilmoittaa teille , että tapaan Turkin ulkoministerin parin päivän päästä ja otan kysymyksen ilman muuta esille .
Komissio on tietoinen erityisesti siitä yleisestä huolesta , joka liittyy voimalan mahdollisen sijoituspaikan läheisyydessä sijaitsevan Ecemisin murtumalinjan alueella havaittuun seismiseen toimintaan .
Kansainväliseltä atomienergiajärjestöltä saatujen tietojen mukaan voimalan suunnittelussa varaudutaan maanjäristyksiin , jotka ovat mahdollisesti voimakkaampia kuin yksikään alueella havaittu maanjäristys ja etenkin yli 10 kertaa voimakkaampia kuin Adanassa kesäkuussa 1998 havaittu maanjäristys .
Suunnitteluun jätetään paljon liikkumavaraa , jotta voidaan varmistaa voimalan turvallinen toiminta sijoituspaikan ympäristöolojen mukaisesti .
Komissio on lisäksi tietoinen siitä huolesta , että voimalaa aiotaan mahdollisesti käyttää ydinasekelpoisen materiaalin tuottamiseen .
Se tunnustaa sen tosiasian , että Turkki on allekirjoittanut ja ratifioinut ydinsulkusopimuksen ja on sittemmin tehnyt kattavan valvontaa koskevan sopimuksen Kansainvälisen atomienergiajärjestön kanssa .
Kiitos vastauksesta .
Haluan korostaa seuraavaa : Turkki on nyt jäsenehdokasvaltio .
Tällä suunnitelmalla se pyrkii kasvattamaan energiantuotantoaan 2 prosentilla .
Samalla se pyrkii hankkimaan Kanadasta Candu-tyyppisiä reaktoreita , joista on käynyt ilmi , että Pakistanissa ja Intiassa niitä on jo käytetty ydinaseiden valmistukseen .
Tätä taustaa vasten on siis olemassa erittäin suuri vaara , että jonkun typeryksen mielestä Kaukasuksen uusi geopoliittinen tasapaino edellyttää naapurimaata , jolla on sotilaallista ydinteknologiaa .
Tämä asian poliittisesta puolesta .
Siirryn asian tekniseen puoleen .
Tällaisessa hankkeessa varmuuskerroin - puhun insinöörinä - ei ole suhteessa siihen , että onnettomuusriski kasvaa 10- tai 20-kertaiseksi .
Silloin , kun tällaisissa tapauksissa esiintyy epävarmuutta , käytetään simulaatioita .
Simulaatioita ei kuitenkaan voida käyttää silloin , kun kyse on ydinvoimasta .
Tässä mielessä tällaisten ydinvoimaloiden rakentaminen on ehdottomasti kiellettävä kaikilla korkean maanjäristysriskin alueilla .
Näin ollen , koska Euroopan unionilla ja komissiolla on jo erilaisia mahdollisuuksia Turkin suhteen , olisi hyvä jos Turkin kanssa keskusteltaisiin laajemmin alueen turvallisuudesta sekä Turkin rauhanomaisesta kehityksestä Euroopan unionin suojissa . .
( EN ) Keskustelimme parlamentissa pari viikkoa sitten ydinturvallisuuskysymyksestä erityisesti jäsenehdokasvaltioiden osalta .
Olen selvittänyt komission kannan .
Teidän on hyväksyttävä se tosiasia , että ei ole olemassa ydinturvallisuutta koskevaa yhteisön säännöstöä .
Pyrimmekin vakuuttamaan joillekin jäsenehdokasvaltioille poliittisin keinoin , että meillä täytyy olla käytöstäpoistosuunnitelmia joidenkin sellaisten reaktorien varalta , joita ei katsota voivan päivittää .
Turkin tapauksessa on kyse eri asiasta .
Voimalaa ei ole vielä rakennettu .
Olen jo sanonut , että Turkki on osapuolena ydinsulkusopimuksessa ja ydinturvallisuutta koskevassa yleissopimuksessa .
Jos havaitsemme kyseistä ydinvoimalaa rakennettaessa , että siihen liittyy turvallisuusongelmia , keskustelemme siitä Turkin kanssa .
Mikäli katsotaan , että Turkki aikoo rakentaa ydinvoimalan , joka ei täytä tavallisia eurooppalaisia turvallisuusnormeja , meidän täytyisi toimia samoin kuin Liettuan , Slovakian ja Bulgarian tapauksessa .
Arvoisa puhemies , komission jäsen sanoi , että Turkki on allekirjoittanut ydinsulkusopimuksen ja ydinturvallisuutta koskevan yleissopimuksen : miksi sitten on minkäänlaista epäilystä siitä , ettei Turkin ydinvoimala ole yhtä turvallinen kuin yhteisön ydinvoimalat , ja olisiko arvoisa komission jäsen valmis vastaamaan hieman päättäväisemmin parlamentin jäsen Souladakisille tässä asiassa ? .
( EN ) Parlamentin jäsenellä on mielestäni oikeus tuoda esille omia huolenaiheitaan ja pelkojaan .
Minulla ei ole tällaisia huolenaiheita .
Uskon , että Turkki tunnustaa täysin ydinturvallisuutta koskevan yleissopimuksen ja ydinsulkusopimuksen normit ja kriteerit , mutta Euroopan kansalaiset ovat epäilemättä huolissaan siitä , ja mielestäni on aivan oikein keskustella niistä täällä parlamentissa .
Kysymys nro 29 ( H-0786 / 99 ) : Aihe : Köyhdytettyä uraania sisältävät ammukset Onko komissio teettänyt tutkimuksia rajat ylittävän saasteen - joka johtuu köyhdytettyä uraania sisältävien ammusten käytöstä Kosovon sodassa - vaikutuksista Euroopan unionin jäsenvaltioissa ?
Jos ei ole , miksi ?
Komission jäsen Wallströmillä on puheenvuoro . .
( EN ) Kiitos kysymyksestänne , parlamentin jäsen Bowe .
Euroopan komissio on tarkkaillut konfliktin ympäristövaikutuksia NATOn operaation alusta lähtien .
Komissio rahoitti ensimmäisen tutkimuksen jo viime kesäkuussa .
Sen toteutti Keski- ja Itä-Euroopan alueellinen ympäristökeskus ja siinä todettiin , että suurimittaista ympäristökatastrofia ei ollut tapahtunut .
Yksikään myöhemmistä todisteista tai analyyseista ei ole kumonnut alkuperäistä arviota .
Komissio on myös ollut tiiviisti mukana laatimassa Yhdistyneiden Kansakuntien ympäristöohjelman Balkanin työryhmän ( Balkan Task Force ) julkaisemaa tuoretta raporttia .
Tämä on toistaiseksi yksityiskohtaisin ja kattavin raportti Kosovon konfliktin ympäristövaikutuksista , ja suosittelen sitä niille , jotka eivät ole vielä tutustuneet siihen .
Köyhdytettyä uraania sisältävien aseiden käyttö oli yksi tärkeimmistä raportissa käsitellyistä kysymyksistä , ja tämä raportti on saatavilla nyt myös Internetissä .
Balkanin työryhmän työtä vaikeutti se , että näiden aseiden käytöstä konfliktin aikana oli saatavilla vain vähän tai ei lainkaan tietoja .
Balkanin työryhmän selvityskäynnillä Kosovosta ei löydetty merkkejä saastumisesta .
Tämä ei kuitenkaan sulje pois sitä mahdollisuutta , että Kosovossa on köyhdytetyn uraanin saastuttamia alueita .
Raportissa todetaan selvityskäynnillä täydennetyn teoreettisen arvion pohjalta , että mahdolliset riskit rajoittuvat kohteen välittömään ympäristöön .
Kaakkois-Euroopan vakaussopimuksen puitteissa toteutetaan lisää toimia .
Kehitteillä on myös erityinen alueellinen ympäristöä koskeva jälleenrakennussuunnitelma .
Se muodostaa puitteet sotavahinkojen korjaamiseen annettavalle hätäavulle , mikäli tällaiset toimet ovat tarpeen .
Arvoisa puhemies , haluaisin aivan ensiksi kiittää komission jäsentä erittäin hyödyllisestä vastauksesta .
Komissio on selvästikin pohtinut tätä ongelmaa , ja olen tyytyväinen siihen , että tähän mennessä laadituissa raporteissa on tarkasteltu huolellisesti tätä kysymystä .
Haluaisin kuitenkin huomauttaa , että köyhdytettyä uraania sisältäviin aseisiin liittyvä huoli koskee niiden käyttötapaa .
Uraani kulkeutuu ilman mukana , sitä hengitetään , ja Kosovon asukkaat saattavat nyt kantaa sitä elimistössään , jolloin sen vaikutukset ilmenisivät pitemmällä aikavälillä kuin tähän asti on voitu havaita .
Näin näyttää tapahtuneen sen jälkeen , kun Persianlahden sodassa käytettiin köyhdytettyä uraania sisältäviä aseita .
Kysyisin näin ollen komissiolta , voisiko se harkita valvonnan jatkamista ja miten pitkäksi ajaksi se voisi harkita valvovansa tilannetta , jotta voisimme havaita paitsi köyhdytettyä uraania sisältävien aseiden pitkän aikavälin vaikutukset myös joitakin muita ympäristövaikutuksia , joita Kosovossa esiintyy tiettävästi ainakin paikallisesti ?
Miten pitkään jatkatte näiden aseiden vaikutusten valvontaa ? .
( EN ) Kiitos kysymyksestänne , parlamentin jäsen Bowe .
Meidän on jälleen todettava , että meillä ei vieläkään ole varmaa tietoa köyhdytetyn uraanin käytöstä konfliktissa ja että Kosovoa siivottaessa ei ole havaittu köyhdytettyä uraania .
Mainitsemanne oireet ja ongelmat saattavat kuitenkin olla todellisia , ja ne saattavat johtua köyhdytetyn uraanin käytöstä .
Myös tämä mainitaan raportissa .
Rajat ylittäviä vaikutuksia ei ole havaittu , ja aseita lienee käytetty enimmäkseen Jugoslavian liittotasavallan alueella .
Ongelmana on se , että koska maa on nykyisin poliittisesti eristäytynyt , pääsy tälle alueelle on rajoitettu .
Yhdistyneillä Kansakunnilla on suuri vastuu , koska se on laatinut tämän raportin , joten sen on otettava vastuu .
Voimme kuitenkin tämän alueellisen ja ympäristöä koskevan jälleenrakennussuunnitelman kautta jatkaa valvontaa ja antaa apua , ja Euroopan unioni voi toistaiseksi toimia juuri näissä puitteissa .
On tärkeää puuttua asiaan , ja jäsenvaltioiden ja myös Yhdistyneiden Kansakuntien ja komission onkin nyt syytä pohtia sotasalaisuuksia ja niiden ympäristövaikutuksia .
On myös syytä pohtia pitkällä aikavälillä tällaisten aseiden käyttöä .
Arvoisa puhemies , arvoisa komission jäsen , muutaman kuukauden kuluttua sadattuhannet lomalaiset ajavat jälleen Adrianmeren rannikolle ja viettävät siellä kesälomaansa .
Kuten tiedämme tiedostusvälineistä , rannikon läheisyydessä pudotettiin pommeja ja ammuksia .
Voitteko vahvistaa sen , että lomalaiset voivat uida tänä kesänä turvallisesti Adrianmeressä , ja onko tältä osin suunniteltu toimia sen tutkimiseksi , millainen uhkakuva tähän liittyy ? .
( EN ) Toivoisin , että voisin antaa monenlaisia takeita , mutta valitettavasti en pysty siihen .
Teemme omat arviomme tällaisten raporttien ja asiaa koskevien selvityskäyntien perusteella .
Luotamme niihin , kun neuvomme ihmisille , mitä heidän pitäisi tehdä .
Olemme nähneet , että sota vaikuttaa ympäristöön pitkällä aikavälillä ja on sen kannalta vaarallinen .
Olemme ympäristön osalta juuri antaneet direktiivin meren pilaantumisesta .
Siihen sisältyvät myös ammukset ja aseet ja niin edelleen , ja siinä on varhaisvaroitusjärjestelmä .
Valitettavasti emme pysty antamaan takeita , vaan voimme ainoastaan jatkaa valvontaa ja pyrkiä siivoamaan jälkiä .
Halusin kysyä komission jäseneltä , pitääkö paikkansa , että alueelle nyt sijoitetut NATO-joukkojen sotilaat joutuvat erityisiin tarkastuksiin radioaktiivisen säteilyn varalta ja että vastaavat toimet eivät koske alueella asuvia siviilejä ? .
( EN ) En pysty vastaamaan kysymykseenne .
Minulla ei ole kaikkia tarvittavia tietoja lääkärintarkastuksista , jotta voisin antaa teille asianmukaisen vastauksen .
Ympäristön osalta tiedämme sen , mitä olen jo maininnut , että nyt on olemassa ympäristöä koskeva jälleenrakennussuunnitelma , mutta lääkärintarkastuksista minulla ei ole tietoja .
Voin toki palata asiaan ja selvittää , voimmeko saada tarvittavat tiedot .
Kysymys nro 30 ( H-0793 / 99 ) : Aihe : EU : n Tiibetin erityisedustajan nimittäminen Tiibetin pakolaishallinnon mukaan yli 4000 tiibetiläistä vaaransi henkensä ja pakeni Himalajan vuoriston kautta kotipaikkakunnaltaan vuonna 1998 .
Pakolaiset saivat matkan aikana vakavia paleltumia ja monet menehtyivät .
Tiibetin asioita käsittelevä työryhmä on hyvin huolestunut Tiibetin huononevasta tilanteesta .
Euroopan unionin nykyinen politiikka ei selvästikään ole ollut riittävä torjumaan vakavia ihmisoikeusloukkauksia , joille tiibetiläiset altistuvat Tiibetissä joka päivä .
Tiibetin asioita käsittelevä työryhmä on tästä syystä erittäin huolestunut ihmisoikeusloukkauksien jatkumisesta Tiibetissä .
Työryhmä ottaa tässä yhteydessä huomioon Dalai Laman ehdotuksen tilanteen selvittämiseksi Kiinan kanssa käytävän vuoropuhelun kautta .
Työryhmä pyytää komissiota tätä taustaa vasten nimittämään EU : n Tiibetin erityisedustajan , joka tuo esille Euroopan unionin asiaa koskevat näkökulmat ja pyrkii käynnistämään vuoropuhelun Tiibetin ja Kiinan viranomaisten välille .
Milloin komissio nimittää erityisedustajan tiibetiläisiä varten ?
Komission jäsen Pattenilla on puheenvuoro . .
( EN ) Monet yhtyvät Euroopan parlamentin ilmaisemaan huoleen Tiibetistä .
Olen kauan ollut sitä mieltä , että meidän täytyy esittää Kiinan viranomaisille näkemyksemme ihmisoikeuskysymyksistä , myös Tiibetistä , lujasti ja avoimesti .
Euroopan unioni teki niin viime kuussa Pekingissä pidetyssä Euroopan unionin ja Kiinan välisessä huippukokouksessa , jossa painostimme Kiinaa useiden ihmisoikeuskysymysten , myös Tiibetin , takia .
Kehotimme jälleen Kiinaa aloittamaan vuoropuhelun Dalai-laman kanssa .
Kehotamme jälleen Kiinaa tekemään niin .
Aiomme edelleen ottaa Tiibetin puheeksi Kiinan viranomaisten kanssa .
Teemme lisäksi monia muita asioita : olemme Euroopan unionin ja Kiinan välisessä ihmisoikeusvuoropuhelussa keskittyneet useisiin käytännön toimiin .
Olemme esimerkiksi lähettäneet asiantuntijoita Tiibetiin työkomennukselle ja suunnitelleet kehitysapuohjelmia ja -toimia , joissa keskitytään tiibetiläisten terveyteen , koulutukseen ja ammatilliseen koulutukseen .
EU : n Tiibetin erityisedustajan nimittäminen olisi ensisijaisesti neuvoston päätettävissä oleva asia , ja parlamentin kannattaisi ehkä ottaa kysymys puheeksi suoraan neuvoston kanssa .
Omalta osaltani en kuitenkaan ole varma , että sillä olisi kovin suurta käytännön vaikutusta toimiimme .
Se ei todennäköisesti juurikaan vaikuttaisi Kiinan viranomaisiin , ja meillä on jo tehokkaita yhteydenpitokanavia maanpaossa elävän tiibetiläisyhteisön kanssa .
Haluaisin niin ikään välttää erityisedustajien määrän räjähdysmäistä kasvua , olipa kyse miten arvokkaasta asiasta tahansa .
Arvoisa puhemies , arvoisa komission jäsen Patten , teillä on luonnollisesti erinomainen kokemus asiasta Kiinassa viettämänne ajan vuoksi ja te tiedätte erittäin hyvin , miten voimakkaasti tiibetiläiset pyrkivät luomaan vuoropuheluja , jotka kaikki on tähän asti estetty .
Jos vastauksenne kuitenkin kuuluu , että meidän tulisi kääntyä yhteisen ulko- ja turvallisuuspolitiikan korkean edustajan , eli Javier Solanan , puoleen , pelkään sen olevan yksipuolinen suuntaus ulkopolitiikassa .
Lähtökohtanne , jota kannatan lämpimästi johdonmukaisena lähtökohtana , inspiraationahan ovat olleet ihmisoikeudet .
Kannatan täysin sitä , että meidän on otettava ihmisoikeudet huoleksemme .
Nuorten naisten pidättäminen , kiduttaminen , silpominen ja muut samankaltaiset toimet , nehän ovat ehdottomasti koko illan kestävien keskustelujen aiheita .
Pelkään , että nämä ihmisoikeuskysymykset eivät nouse riittävästi esille , jos pelkistämme asian ja sanomme , että myös neuvosto on siitä vastuussa .
Mahdollisuus korostaa toisaalta taloutta ja kauppaa mutta mahdollisuus sisällyttää siihen kuitenkin myös ihmisoikeudet , olisi toimenpide , jonka kohdalla me korostamme oikeastaan Euroopan komission kumppanuutta sen asemesta , että sanoisimme sen olevan neuvoston asia . .
( EN ) Haluaisin selvittää arvoisalle parlamentin jäsenelle , mikä on kantamme .
Kerroin ainoastaan totuuden , kun sanoin , että erityisedustajien nimittäminen on neuvoston tehtävä .
Asia on niin , että me huolehdimme nimityksestä talousarviolle koituvista seurauksista , ja neuvosto päättää nimityksestä .
Osa saattaa olla sitä mieltä , että talousarviota koskevaa asiaa pitäisi tarkastella aikanaan .
Vaikka tilanne onkin tämä , se ei tarkoita sitä , ettei meillä olisi mielipidettä eikä toimivaltaa ihmisoikeuskysymyksissä .
Toivon hartaasti , että komissio pystyy lähikuukausina laatimaan ihmisoikeuksia koskevan tiedonannon , jossa todetaan muun muassa se , että ihmisoikeuksien kunnioittaminen Kiinassa tai muualla maailmassa ja Euroopan unionin kauppaa koskevat ja muut edut eivät millään tavalla ole erillään toisistaan .
Olen kauan ollut sitä mieltä , että meidän kaikkien pitäisi tunnustaa se , että on parasta käydä kauppaa niiden maiden kanssa , jotka kohtelevat hyvin omia kansalaisiaan - kaikkialla maailmassa .
Toistan , että olemme ilmaisseet Kiinalle Tiibetiä koskevan kantamme .
Se on tapahtunut kahdesti niiden kuukausien aikana , joina olen ollut komission jäsen , ensiksikin New Yorkissa tavatessani ministeri Tangin ja sittemmin Pekingin kokouksessa , ja aiomme vastedeskin tuoda huolemme esille .
Jos saan suositella erästä kirjaa arvoisalle jäsenelle , joka nähtävästi on kiinnostunut näistä asioista , suosittelen hänelle erästä juuri ennen joulua julkaistua kirjaa , jonka on kirjoittanut arvostettu toimittaja Isabel Hilton ja jossa käsitellään Tiibetin ongelmia .
Arvoisa puhemies , haluaisin avata lisäkysymykseni tiibetiläisellä tervehdyksellä , joka tarkoittaa yhtä kuin onnea ja rauhaa .
Tiibetissä ei ole kyse vain ihmisoikeuksista ja ympäristöstä vaan ainutkertaisesta kulttuuriperinnöstä , joka voi välittää myös meille eurooppalaisille tärkeitä arvoja , kuten rauhaa , kiireettömyyttä , myötätuntoa tai compassionia , kuten Dalai-lama sitä nimittää .
Kysymys kuuluu nyt , mitä komissio voi tehdä tukeakseen konkreettisemmin hänen pyhyyttään , Dalai-lamaa , tämän Tiibetin tilanteen rauhanomaista ratkaisua koskevassa ehdotuksessa ?
Muistutan siitä , että toimimattomuus johtaa tiibetiläisen kulttuurin kuolemiseen ja Tiibetin kansan tarinan päättymiseen . .
( EN ) Suhtaudun hyvin myötätuntoisesti siihen , mitä arvoisa jäsen sanoi äsken kulttuuriperinnöstä ja buddhalaisesta perinteestä .
Olen arvoisan jäsenen tavoin lukenut Dalai-laman omaelämäkerran .
Se on erittäin liikuttava selostus paitsi hänen velvollisuuksistaan Tiibetissä ja Tiibetiä kohtaan myös hänen hengellisistä näkemyksistään .
Komissio on muiden tavoin kehottanut vuoropuheluun .
Dalai-lama on tehnyt selväksi sen , että hän toivoo rauhanomaista vuoropuhelua .
Toivon , että Kiinan viranomaiset olisivat reagoineet johdonmukaisesti ja myönteisesti Dalai-laman ehdotukseen .
Presidentti Clintonin Kiinan-vierailun aikoihin Kiinan kansantasavallan presidentti antoi ymmärtää , että vuoropuhelu oli asialistalla .
Sen lisäksi , että se hyödyttäisi suuresti Tiibetiä ja kaikkia niitä , jotka uskovat rauhaan ja vakauteen Aasiassa , olisi suureksi kunniaksi Kiinan kansantasavallan hallitukselle , jos se reagoisi näihin pyrkimyksiin aloittaa vuoropuhelu .
Kysymys nro 31 ( H-0795 / 99 ) : Aihe : Komission hylkäämästä hyvän hallinnon säännöstöstä EU : ssa Lehtitietojen mukaan komissio on hylännyt Euroopan oikeusasiamies Jacob Södermanin ehdotuksen kansalaisten oikeudesta hyvään hallintoon EU : ssa .
Komissio on itse hyväksynyt ajatuksen hyvän hallinnon säännöstöstä , mutta ei nyt kelpuuttanut tehtyä yksityiskohtaista ehdotusta , vaan päätyi antamaan joukon täydentäviä ohjeita paremmasta palvelusta .
Pitääkö uutisen tieto paikkansa ?
Mikä on syynä komission menettelyyn , ja miten komissio selittää näin syntyvän eron EU-hallinnon uudistamista koskevien puheiden ja tekojen välillä ?
Näkeekö komissio tapahtuneen olevan sopusoinnussa Euroopan parlamentin ja komission syyskuussa sopiman viisikohtaisen ohjelman kanssa , ja onko komissio valmis esittämään yksityiskohtaisen ehdotuksen hyvän hallinnon säännöstöstä sellaisessa muodossa , että myös parlamentilla on mahdollisuus ottaa siihen kantaa ?
Komission jäsen Pattenilla on puheenvuoro . .
( EN ) Arvoisan jäsenen mainitsemat lehtitiedot vaikuttavat mielestäni harhaanjohtavilta ja virheellisiltä .
Komissio hyväksyi marraskuussa 1999 ensimmäisessä käsittelyssä hyvän hallintotavan säännöstön sisällytettäväksi työjärjestykseensä .
Komissio kuulee parhaillaan henkilökuntansa edustajia asiakirjasta , ja tämä prosessi saadaan päätökseen lähiviikkoina .
Komissio hyväksyy sitten säännöstön toisessa käsittelyssä .
Olisi syytä panna merkille , että uusi komissio reagoi välittömästi Euroopan oikeusasiamiehen oma-aloitteisessa tutkimuksessaan 28. heinäkuuta 1999 tekemään säännöstöä koskevaan päätökseen .
Komissio haluaisi erityisesti korostaa , että se on säännöstöä laatiessaan ottanut huomioon kaikki Euroopan oikeusasiamiehen suositusluonnokset .
Säännöstö tulee olemaan asiakirja , jossa käsitellään yksinomaan komission hallinnon ja yleisön välisiä suhteita .
Se hyväksytään oikeudellisesti sitovalla komission päätöksellä , joka julkaistaan Euroopan yhteisöjen virallisessa lehdessä .
Asiakirjaa laadittaessa on otettu täysin huomioon Euroopan oikeusasiamiehen viraston laatimaan luonnokseen sisältyvät säännökset .
Asiaa koskevien perussopimusten säännösten mukaan komissio itse on oman työjärjestyksensä laatimisesta vastaava lainsäätäjä .
On kuitenkin sanomattakin selvää , että komissio noudattaa periaatetta , jonka mukaan se käy säännöllistä poliittista vuoropuhelua Euroopan parlamentin kanssa kaikista hallintouudistuksen osa-alueista .
Arvoisa puhemies , haluan kiittää arvoisaa komission jäsentä .
Kysyn vielä kuitenkin , koska tällaiset ohjeet on lopulta tarkoitus saattaa voimaan ?
Ottaen huomioon , että niitä on tehty vuodesta 1997 saakka . .
( EN ) Lehtitiedot olivat harhaanjohtavia .
Mielestäni meillä ja oikeusasiamiehellä ei ole mitään näkemyseroa .
On olemassa lainsäädäntöpohjaa koskeva kysymys , josta olemme pyytäneet parhaita neuvoja , ja luulen , että olemme siltä osin vakaalla pohjalla .
Haluan toistaa , että ne arvoisat jäsenet , kuten kysymyksen esittänyt arvoisa jäsen , jotka ovat erityisesti kiinnostuneita tästä kysymyksestä , haluavat varmaankin käydä siitä vuoropuhelua .
Se on erittäin tärkeää , ja panen merkille arvoisan jäsenen huolestumisen .
Haluan kiittää komissiota mielestäni erittäin myönteisestä vastauksesta .
Varmuuden vuoksi haluaisin saada vahvistuksen siihen , että komissio voi todellakin hyväksyä kaikki ne oikeusasiamies Jacob Södermanin ehdotuksen osat , jotka koskevat komissiota ja hyvää hallintoa .
Pitääkö paikkansa , että ehdotuksen kaikkien osien sisältö hyväksytään ? .
( EN ) Haluaisin lukea , mitä muistiossani sanotaan - ja koska se lukee muistiossani , sen täytyy olla totta !
" Haluaisin jälleen kerran korostaa , että komissio on hyväksynyt kaikki oikeusasiamiehen heinäkuussa 1999 antamaan suositusluonnokseen sisältyvät suositukset . "
Kumpikin asiakirja , toisin sanoen komission asiakirja ja oikeusasiamiehen luonnos , kattaa suurelta osin samat asiat .
Ainoa esille tullut olennainen kysymys koskee lainsäädäntöpohjaa .
Voin käsitellä sitä yksityiskohtaisesti , jos arvoisa jäsen niin haluaa , mutta ei ole epäilystäkään siinä , että olemme oikeusasiamiehen kanssa yksimielisiä tässä tärkeässä kysymyksessä .
Lisäämme hyvin mielellämme kirjaluetteloon komission jäsen Pattenin huomautukset toisena ohjenuorana , jonka me parlamentin jäsenet otamme huomioon .
Kysymys nro 32 jätetään käsittelemättä , koska kysymyksen esittäjä ei ole läsnä .
Pyydän komission jäsen Vitorinolta anteeksi tätä parlamentin tahdittomuutta ja olen siitä pahoillani .
Teidän ei työjärjestyksen mukaan tarvitse vastata .
Toivotan teille oikein hyvää päivää .
Toinen osa Komission jäsen Nielsonille , jonka sijaisena on komission jäsen Patten , osoitetut kysymykset Komission kyselytunnin toisen osan kysymykset nro 33 ja 34 oli osoitettu komission jäsen Nielsonille .
Komission jäsen ei voi olla tänään läsnä , koska hän on Etelä-Afrikassa .
Minun on sanottava teille , että komission varapuheenjohtaja Loyola de Palacio on ystävällisesti lähettänyt minulle kirjeen , jossa annetaan kaikenlaisia selityksiä ja ilmoitetaan , että komission jäsen Patten vastaa näihin kysymyksiin .
Kysymys nro 33 ( H-0829 / 99 ) : Aihe : Läpäisyperiaate EU : n kehitysyhteistyössä Neuvosto laati jo vuonna 1995 määräykset , jotka koskevat miesten ja naisten tasa-arvon sisällyttämistä läpäisyperiaatteella kaikkiin EU : n kehitysyhteistyötoimiin .
Suuntaviivoissa vaaditaan , että kehitysyhteistyöhenkilöstölle on annettava jatkuvaa koulutusta " tasa-arvon sisällyttämisestä läpäisyperiaatteella " , mutta viime vuosien aikana vain n .
50 henkilöä on saanut mainittua koulutusta ja kehityksen pääosastossa ei edelleenkään ole mitään pakollista tasa-arvokoulutusta .
Miesten ja naisten tasa-arvon sisällyttäminen läpäisyperiaatteella kaikkiin toimiin merkitsee sitä , että miesten ja naisten tasa-arvon huomioonottaminen sisältyy itsestään selvänä tekijänä kaikkiin kehityspolitiikan , strategioiden ja toimien muotoihin .
Tämä on mahdollista vain sen kautta , että neuvoston läpäisyperiaatetta koskevat suuntaviivat pannaan kokonaisuudessaan täytäntöön .
Nykyiselle henkilöstölle on annettava pakollista tasa-arvokoulutusta , ja 1-2 päivän tasa-arvokoulutus on sisällytettävä pakollisena osana kehityksen pääosaston uusille virkamiehille järjestettävään perehdyttämiskoulutukseen .
Onko komissio valmis toteuttamaan mainitut toimet ? .
( EN ) Haluaisin aivan ensiksi korostaa , miten pahoillani kollegani Nielson oli siitä , ettei hän voinut olla täällä läsnä , mutta kehitysyhteistyökysymyksiä tärkeinä pitävät parlamentin jäsenet varmaan tietävät , miten tärkeä hänen matkansa on , sillä hän pyrkii varmistamaan Etelä-Afrikan kanssa tekemämme sopimuksen tulevaisuuden .
Komissio on valmis tarkastelemaan sitä mahdollisuutta , että tasa-arvoa ja kehitysyhteistyötä koskeva koulutus sisällytettäisiin uuden henkilöstön perehdyttämiskursseihin .
Näin on jo tehtykin mutta ei kuitenkaan säännöllisesti .
Eri alueiden edustustoihin siirtyvän henkilöstön koulutus on toinen tulokohta .
Koulutusta annettaisiin tällöin automaattisesti , ilman että se olisi pakollista .
Pyrimme lisäksi sisällyttämään näitä asioita koskevan koulutuksen virkamiehillemme annettavaan peruskoulutukseen , joka koskee projektin vaiheiden hallintaa .
Haluamme , että tällainen koulutus sisällytetään ohjelmiin mahdollisimman automaattisesti alusta alkaen , sen sijasta , että sitä pitäisi käsitellä erikseen ja myöhemmin .
Olen entisenä kehitysyhteistyöministerinä sitä mieltä , että nämä kysymykset pitäisi sisällyttää olennaiseksi osaksi koulutusta eikä niistä pitäisi tehdä jonkinlaista vaihtoehtoista lisää .
Tasa-arvopyrkimysten on sisällyttävä kaikilla tasoilla kehityksen pääosaston työhön .
Se ei saa olla jotain " työn ohessa tehtävää " .
Sen on tietenkin johdettava kehitysyhteistyön päämäärien ja strategioiden uudelleenmuotoiluun sekä toimielinten ja prosessien muuttamiseen niin , että niin naisten kuin miestenkin tärkeänä pitämät asiat ja tarpeet tulevat paremmin esiin .
Meidän on lisäksi ryhdyttävä toimiin sukupuoleen perustuvien erojen poistamiseksi .
Tasa-arvon on sisällyttävä hankkeiden ja ohjelmien lisäksi kaikkiin kokonaispäämääriin , toimintasuunnitelmiin ja strategioihin .
Näyttää siltä , että olemme samaa mieltä tästä asiasta .
Jaostojen ja yksiköiden johtajat ovat kuitenkin vastuussa siitä , että tasa-arvoon kiinnitetään asianmukaista huomiota .
Jos johtajilla ei ole tarvittavaa ammatillista pätevyyttä , mitään ei tapahdu - tasa-arvon sisällyttäminen läpäisyperiaatteella jätetään huomioimatta .
Vain erittäin harvat kehityksen pääosaston johtohenkilöt , toisin sanoen yksikköjen johtajat ja vieläkin korkeammassa asemassa olevat johtajat , ovat osallistuneet järjestetyille tasa-arvoa käsitteleville kursseille .
Vain yksi yksikön johtaja osallistui tasa-arvokoulutukseen puolen päivän ajan .
Tätä ei tietenkään voi hyväksyä .
Mitä komissio on valmis tekemään huolehtiakseen siitä , että yksiköiden johtajat ja vieläkin korkeammassa asemassa olevat johtajat osallistuisivat välttämättömään tasa-arvokoulutukseen ?
Pakolliseen uusille työntekijöille järjestettävään perehdyttämiskoulutukseen on kuulunut tasa-arvokoulutusta , mutta se on kestänyt vain tunnin tai kaksi kurssia kohden .
Tämä suppea koulutusmomentti on kuitenkin poistettu kaikesta perehdyttämiskoulutuksesta , jota on viime aikoina järjestetty .
Kuten kysymyksessäni korostan , ei riitä , että asiaan käytetään yhdestä kahteen tuntia , vaan siihen on käytettävä yksi tai kaksi päivää .
Kysymykseni kuuluu : onko komissio todellakin valmis noudattamaan kehityksen pääosastossa niitä hyväksyttyjä suuntaviivoja , jotka koskevat tasa-arvon sisällyttämistä läpäisyperiaatteella ? .
( EN ) Suhtaudun ilman muuta vakavasti läpäisyperiaatteeseen , kuten myös kollegani , komission jäsen Nielson .
Minun ei pitäisi jauhaa kirjoista , mutta olen äskettäin lukenut David Landis Barnhillin kirjaa siitä , mikä tekee joistakin maista vauraita ja joistakin vähemmän vauraita , ja on mielenkiintoista nähdä , miten tärkeinä hän pitää tasa-arvokysymyksiä yhteiskuntien taloudellisessa vauraudessa ja poliittisessa vakaudessa vuosituhansien saatossa .
Toiseksi olen sitä mieltä , että vaikka tällaisen koulutuksen ei pitäisi olla pakollista - komissiossahan ei loppujen lopuksi ole mitään pakollista koulutusta - , sen pitäisi olla välttämätöntä .
Ja koska sen pitäisi olla välttämätöntä , toivoisin , että kaikki varmistaisivat sen , että he ovat saaneet asianmukaista tasa-arvokoulutusta .
Tämä koskee kaikkia heidän asemastaan riippumatta .
Vanhemmat virkamiehet eivät saa ajatella , että nuoremmat virkamiehet tarvitsevat sitä , mutta että he itse ovat siihen liian aikuisia tai virkaiältään liian vanhoja .
Kolmanneksi : yksi parhaista tavoista lähestyä tätä kysymystä on sisällyttää tasa-arvo tärkeänä ja olennaisena kysymyksenä kaikkein suosituimpiin kehitysyhteistyövirkamiehille tarkoitettuihin kursseihin ja ehkäpä erityisesti projektin vaiheiden hallintaa koskevaan kurssiin , joka on välttämätön projektien hyvälle hallinnalle paikan päällä .
Suhtaudun siis hyvin myötätuntoisesti siihen , mitä arvoisa jäsen on sanonut .
Toivon , että noudattamamme lähestymistapa paitsi että se on käytännöllinen se myös osoittaa , että tähän asiaan on kiinnitettävä asiaankuuluvaa huomiota .
Kysymys nro 34 ( H-0831 / 99 ) : Aihe : Keski-Aasian valtioille annettava apu Mitä kehitysapua ja humanitaarista apua komissio myöntää Keski-Aasian valtioille ?
Miten se arvioi niiden tehokkuutta ?
Komission jäsen Diamantopouloulle osoitetut kysymykset .
( EN ) Yhteisö on vuoden 1991 jälkeen antanut merkittävää rahoitustukea uusille itsenäisille valtioille , myös Keski-Aasian maille .
Valtaosa Euroopan unionin tuesta on annettu Tacis-ohjelmasta .
Kirgisia , Kazakstan , Uzbekistan ja Turkmenistan saivat vuosina 1998 ja 1999 teknistä tukea 75 miljoonaa euroa .
Tämä tuki on hyödyttänyt kaikkia sektoreita , erityisesti maataloutta , infrastruktuurien luomista , yksityistaloutta ja instituutioiden vahvistamista .
Tadzikistan ei turvallisuussyistä ole voinut hyötyä täysin Tacis-ohjelmasta , mutta vuosina 1998 ja 1999 on toteutettu 7,2 miljoonan euron arvoinen kunnostusohjelma .
Euroopan unioni on kansallisten ohjelmien lisäksi tukenut merkittäviä alueellisia toimia energia- , liikenne- ja ympäristöalalla .
Elintarviketurvallisuusohjelmat aloitettiin Keski-Aasiassa vuonna 1996 sen jälkeen , kun Eurooppa oli kahden vuoden ajan antanut sinne elintarvikeapua .
Nämä ohjelmat ovat hyödyttäneet Kirgisiaa ja vähäisemmässä määrin Tadzikistania .
Kansalaisjärjestöjen ohjelmia rahoitettiin Tadzikistanissa 7,42 miljoonalla eurolla vuosina 1998 ja 1999 .
Kirgisia sai samana ajanjaksona 17 miljoonaa euroa .
Komission Euroopan yhteisön humanitaarisen avun toimisto ECHO on vuodesta 1993 lähtien tukenut aktiivisesti kaikkein heikoimmassa asemassa olevia ryhmiä ja sektoreita Tadzikistanissa ja Kirgisiassa .
Kirgisialle annettiin 3,8 miljoonaa euroa vuosina 1998 ja 1999 ja Tadzikistanille yli 35 miljoonaa euroa lähinnä elintarvikkeita , lääketieteellisiä tarvikkeita , vettä ja puhtaanapitoa varten .
Tiheä seuranta ja tilannearvioinnit ovat osoittaneet , että Euroopan unionin tuki edistää näiden maiden vakautta ja näin ollen meneillään olevaa rauhanprosessia .
Arvoisa puhemies , arvoisa komission jäsen , Keski-Aasiasta ja Kaspianmerestähän uhkaa tulla 2000-luvun Balkan .
Siksi kaikki riippuu erityisesti myös suurten valtioiden , Turkmenistanin ja Uzbekistanin , vakauttamisesta .
Haluaisin siksi kysyä teiltä , asiahan kuuluu myös teidän omaan toimivaltaanne , miten näiden molempien maiden kanssa käytävät kumppanuussopimusta koskevat neuvottelut edistyvät , siis poliittiset suhteet .
Sehän on suoraan teidän toimialaanne .
Toiseksi kysyn kollega Nielsonin toimialaan kuuluvasta ekologisesta yhteistyöstä erityisesti ongelmista , jotka liittyvät erityisesti veteen ja suurta kuivuutta aiheuttaviin puuvillamonokulttuureihin . .
( EN ) Pystyimme pari viikkoa sitten pidetyssä Istanbulin huippukokouksessa tapaamaan joidenkin Keski-Aasian tasavaltojen edustajia ja keskustelemaan heidän kanssaan .
Olen hyvin halukas lujittamaan suhteitamme niihin .
Mikäli arvoisa jäsen haluaa , voin lähettää hänelle yksityiskohtaisen erittelyn siitä , missä vaiheessa olemme kunkin Keski-Aasian tasavallan kanssa käytävissä kumppanuus- ja yhteistyösopimusta koskevissa neuvotteluissa .
Kaikki toivovat ilman muuta , että hänen tulevaisuudenennusteensa on turhan synkkä .
Minulla ei kuitenkaan ole mitään epäilystä siitä , että hän on oikeassa Keski-Aasian strategisen merkityksen osalta .
Olen kuullut arvoisan jäsenen puhuvan aiemmin myös Kaukasiasta .
Hän on aivan oikeassa sanoessaan , että jos unioni puhuu konfliktien estämisestä , sen pitäisi tarkastella sitä , miten se voisi estää näillä alueilla tulevaisuudessa sellaisen konfliktin , joka on aiheuttanut paljon tuhoa Balkanilla ja joka on maksanut meille paljon enemmän kuin siinä tapauksessa , että olisimme ryhtyneet tehokkaampiin ennalta ehkäiseviin toimiin , mikäli ne olisivat olleet mahdollisia .
Niinpä arvoisan jäsenen huomiot näiden alueiden strategisesta merkityksestä ovat erittäin osuvia .
Osallistumme alueella ohjelmiin , joilla on jonkinlaisia ekologisia vaikutuksia .
Elintarvikeohjelmamme liittyvät suoraan maatalouden rakenneuudistuksiin ja myös köyhyyden lievittämiseen .
Näiden ohjelmien tarkoituksena on varmistaa , että maatalous olisi näissä yhteiskunnissa entistä terveemmällä pohjalla ja ettei se olisi vain maan raiskausta .
Meidän pitäisi edelleen asettaa etusijalle ekologiset näkökohdat .
Panemme merkille myös sen , että kysymyksen esittänyt parlamentin jäsen osoitti suosiotaan komission jäsenen vastaukselle .
Niin ei tapahdu usein .
Sitä paitsi komission jäsen ei tässä tapauksessa lukenut hänelle lainausta .
Paljon kiitoksia tämänpäiväisistä puheenvuoroistanne , arvoisa komission jäsen Patten .
Kysymys nro 35 ( H-0778 / 99 ) : Aihe : Kreikkalainen työllisyyden toimintaohjelma Työllisyyden toimintaohjelmien arvioinnin tuloksissa Kreikka ja Italia saavat komissiolta eniten huomautuksia työllisyyttä tukevien toimiensa ja politiikkojensa epäjohdonmukaisuuden vuoksi .
Kertomuksessa mainitaan , että Kreikka ja Italia eivät ole vielä saavuttaneet " työllistettävyyden " parantamisen tavoitteita ja että on epävarmaa , onko pitkäaikaistyöttömyyden torjuntaa ja hallintaa koskevat direktiivit mahdollista panna täytäntöön nykyisin noudatettavien politiikkojen avulla .
Kertomuksessa mainitaan myös , että Kreikka ei ole lainkaan suunnitellut keskipitkän aikavälin toimia , jotka tähtäisivät työn verotus- ja vakuutustaakan keventämiseen sekä Euroopan sosiaalirahaston varojen tyydyttävään käyttöön työllisyyspolitiikkojen vahvistamiseksi , ja että työllisyyttä koskevia konkreettisia tietoja ei ole .
Voisiko komissio ilmoittaa minulle , onko Kreikan hallitus sitoutunut joihinkin toimiin ja jos on , mitä ne ovat ?
Miten Kreikan hallitus aikoo käsitellä nuorten työllisyyden ja pitkäaikaistyöttömyyden ongelmia , ja onko se laatinut säännöksiä työttömyyden paikallistamiseen ja rekisteröintiin sekä työttömyyden vaihtelun hallintaan soveltuvasta järjestelmästä ja pannut tämän järjestelmän täytäntöön , vai rajoittuuko suurin osa toimista edelleen työttömien määrän laskemiseen ?
Mitä tulee Papayannakisin kysymykseen , vuoden 1999 työllisyyttä koskevassa toimenpidenipussa komissio antoi Kreikalle joitakin suosituksia , joiden tarkoituksena oli parantaa työllisyyttä koskevien toimien tehokkuutta .
Tärkeimmät toimet koskivat tarvetta vahvistaa pyrkimystä uudistaa julkisia palveluja , jotka ovat ongelma .
Tilastollista seurantajärjestelmää pitää parantaa ja on pantava täytäntöön ehkäiseviä politiikkoja työllisyyspaketin suuntaviivojen 1 ja 2 mukaisesti .
Täytyy sanoa , että Kreikan hallitus on vuonna 1999 soveltanut työttömyyspolitiikkaa kahdella konkreettisella ohjelmalla : " kyllä ammatilliselle elämälle " ja " takaisin työhön " .
Näistä ohjelmista ei ole vielä saatu lopullisia tuloksia , joista voitaisiin nähdä , onko määrälliset tavoitteet saavutettu .
Nykyään Kreikan hallitus tunnustaa , että on olemassa ongelma , koska ei ole mahdollista luetteloida , miten ihmiset työllistyvät tai siirtyvät pois työelämästä , ja tästä syystä Kreikan hallitus on sitoutunut ensiksi uudistamaan maan työvoimapalvelut , toiseksi luomaan tehokkaita työllisyyden edistämiskeskuksia - tämä ohjelma on jo käynnistynyt , mutta se ei ole valmis - ja kolmanneksi ottamaan käyttöön elektronisten työllisyyskorttien järjestelmän ja käyttämään sopivia elektronisia järjestelmiä voidakseen seurata kaikkia näitä politiikkoja .
Kaudelle 2000-2006 esitetyssä uudessa ohjelmassa , jota rahoitetaan sosiaalirahastosta , pitää komission tuella käyttää määrärahoja ja politiikkoja yllä mainittujen tavoitteiden toteuttamiseksi .
Komissio seuraa läheltä kuinka Kreikan hallitus täyttää sitoumuksensa .
Kiitän arvoisaa komission jäsentä vastauksesta .
Kuitenkin , arvoisa komission jäsen , meillä on edessämme seuraavanlainen tilanne .
Työttömyysluvuissa Kreikka on toisella sijalla eli 11,3 prosentissa - näin ei ollut ennen - , työttömyyden kasvu on ollut suurinta , käytämme vähiten rahaa työttömiin eli vähemmän kuin prosentin BKT : stä , kun muut maat ( esim .
Ranska , Belgia ja Saksa ) käyttävät 3-4 prosenttia , eikä myöskään ole selvää , kuinka sosiaalirahastosta myönnettyjä varoja on käytetty muun muassa työttömyyden torjumiseen .
Sanoitte minulle , että komissio on antanut joitakin suosituksia .
Myönnän tämän ja olen siitä iloinen , toivottavasti suosituksia noudatetaan .
Olen kuitenkin kysynyt jo pitkän aikaa : mitä aikaisemmille politiikoille on tapahtunut ?
Onko kukaan saanut työtä ?
Kuinka moni on saanut työtä viime ja toissa vuonna , ellette voi vastata tämän vuoden osalta ?
Mitä on tapahtunut koulutukselle ?
Ovatko nämä kuuluisat ammattikoulutuskeskukset olemassa kouluttajien työllistymistä varten vai koulutettavien ?
Onko olemassa joitakin lukuja ?
Onko meillä näin ollen mahdollisuutta jotenkin valvoa , mitä Kreikan hallituksen työllisyyspolitiikassa tapahtuu ?
Arvoisa parlamentin jäsen Papayannakis , voin vastata vain , että todellakin Kreikan hallituksen pitää tiivistää ponnistuksiaan elektronisen tilastollisen luettelointijärjestelmän luomiseksi , jotta toteutettavista ohjelmista saataisiin mainitsemianne määrällisiä tuloksia ja jotta saataisiin aikaan seuranta , jonka pohjalta politiikkoja voitaisiin muokata .
Kreikan työllisyysluvuissa on tapahtunut parannusta ja nähdäkseni myös samoin myös tuottavuudessa .
Se , mitä komissio voi tehdä , liittyy konkreettisiin suuntaviivoihin .
Kuten tiedätte , suuntaviivoja , joilla kutakin maata arvioidaan , on 22 .
Ne koskevat pääsyä koulutukseen , koulutukseen pääsevien miesten ja naisten osuuksia ja erityistoimenpiteitä pitkäaikaistyöttömille .
Komissio yrittää kaikkien näiden konkreettisten suuntaviivojen osalta kvantifioida tietoja ja saada käyttöönsä konkreettista aineistoa pohjanaan uuden yhteisön puiteohjelman 2000-2006 toteuttaminen .
Parlamentin jäsen kysymyksen nro 36 ( H-0782 / 99 ) : Aihe : Tanskan ennenaikaiseläkejärjestely Voiko komissio ilmoittaa , onko se hyväksynyt Tanskan ennenaikaiseläkejärjestelyn kokonaisuudessaan , ja onko Tanskan ja komission välillä muita erimielisyyksiä sosiaaliturva-asioissa ?
Tanskan eläkejärjestelmän Efterlønin mukaan eläkettä voivat saada vain ne , jotka asuvat Tanskassa ja täyttävät vaaditut työssäoloajat .
On olemassa työntekijöitä , jotka ovat valittaneet komissioon , koska heillä ei ole oikeutta eläkkeeseen .
Tanskan viranomaiset ovat sitä mieltä , että yhteisön lainsäädäntö ei velvoita heitä maksamaan työntekijöille tätä ennenaikaiseläkettä silloin , kun he eivät täytä Tanskan lain asettamia vaatimuksia .
On huomattava , että voimassa olevassa sosiaaliturvajärjestelmiä koskevan asetuksessa ei nykyisellään mainita ennenaikaiseläkkeitä , ja komissio on ehdottanut asetukseen joitakin muutoksia , jotka kuitenkin riippuvat nyt neuvostosta .
Tähän asti ei ole ollut olemassa Euroopan tuomioistuimen oikeuskäytäntöä Efterlønin osalta , mutta voitaisiin perustellusti väittää , että oleskelua koskevat ennakkoehdot eivät sovi yhteen niiden nykyisin voimassa olevien yleislausekkeiden kanssa , joissa kielletään syrjintä syntyperän perusteella .
Komission osastoissa on käynnistetty yhdessä Tanskan hallituksen kanssa pidettävien tapaamisten ja kokousten menettely , jotta löytyisi yhteinen kieli ja lähestymistapa .
Tähän asiaan liittyvä viimeisin tapaaminen oli marraskuussa 1999 ja odotamme osastojen lopullisia ehdotuksia siitä , käynnistyykö Tanskaa vastaan rikkomusmenettely .
Kiinnitin huomiota siihen , että komission jäsen ei antanut mitään suoraa vastausta kysymykseen siitä , onko komissio hyväksynyt tanskalaisen ennenaikaiseläkejärjestelyn kokonaisuudessaan , mutta epäsuorasti kävi kuitenkin ilmi , että vastaus oli kielteinen .
Haluaisin pyytää komission jäsentä vahvistamaan selvästi sen , että komissio ei hyväksy järjestelyä .
Lisäksi komission jäsen enemmän kuin vihjasi siihen suuntaan , että komissio harkitsee vakavasti koko Tanskan ennenaikaiseläkejärjestelyä koskevan kysymyksen viemistä Luxemburgin tuomioistuimeen , juuri sen vuoksi , että kyse on todellisesta sorrosta , joka kohdistuu ei-tanskalaisiin palkansaajiin , jotka eivät täytä tanskalaisen järjestelyn asettamia ehtoja , koska he eivät ole käyneet ansiotyössä riittävän kauan .
Haluaisin kysyä komission jäseneltä , voisiko hän antaa jonkinlaisia summittaisia aikarajoja tässä asiassa , sillä tämä ongelma halutaan ratkaista Tanskassa käytävässä sosiaalipoliittisessa keskustelussa .
Olisin sen vuoksi kiitollinen , jos komission jäsen voisi täsmentää tätä kysymystä .
Arvoisa parlamentin jäsen , haluaisin painottaa sitä , että sekä Tanskassa että monissa muissa maissa on direktiivien tulkintaongelmia ja ongelmia siirrettäessä direktiivejä kansalliseen oikeuteen .
Tämä on sellainen tapaus , ja tässä vaiheessa asiasta käydään keskusteluja Tanskan hallituksen ja komission välillä , jotta asiaan löytyisi paras mahdollinen ratkaisu , joka hyödyttäisi työntekijöitä , jotka täyttävät ehdot ja joilla nykyisen järjestelmän mukaan on oikeus tähän eläkkeeseen .
Jatkaisin aivan lyhyesti viimeksi mainitusta asiasta .
Kehotan komissiota tekemään täysin selväksi sen , että komission eriävät näkemykset eivät millään tavalla loukkaa Tanskan kansalaisten oikeutta hyötyä järjestelmästä , vaan että komissio pyrkii yksinkertaisesti varmistamaan , että järjestelmä koskee kaikkia ehdot täyttäviä EU : n kansalaisia , mihin sillä onkin oikeus yhteisön oikeuden nojalla .
Mielestäni vastaus on lyhyt ja selvä .
Asia on tietenkin niin kuin sanoitte .
Tanskan kansalaisille ei seuraa mitään ongelmia , eikä ongelma ole siellä .
Ongelma koskee niitä tanskalaisia tai muita kansalaisia , jotka asuvat Tanskan ulkopuolella .
Kysymys nro 37 ( H-0791 / 99 ) : Aihe : Työaikadirektiivi Voiko komissio ilmoittaa , mitä toimenpiteitä se aikoo toteuttaa turvatakseen sairaalalääkäreille , joilla ei ole omaa praktiikkaa , saman tasoisen suojelun kuin mikä on myönnetty vuoden 1993 työaikadirektiivissä ?
Kyseiset lääkärit jätettiin työaikadirektiivin ja sitä muuttaneen neuvoston direktiivin ( KOM ( 98 ) 0662-C4-0715 / 98-98 / 0318 ( SYN ) ulkopuolelle .
On olemassa ehdotus muuttaa direktiiviä sairaalassa työskentelevien lääkäriharjoittelijoiden työaikojen osalta .
Ehdotuksen sisältö koskee lääkäreiden keskimäärin 48 tunnin viikkotyöaikaa , ja siinä on mahdollisuus neuvottelun jälkeen pidentää työaikaa 54 tuntiin .
Neuvosto , komissio ja parlamentti ovat tästä asiasta samaa mieltä sisällön osalta , mutta eri mieltä siirtymäkaudesta direktiivin toteuttamisessa .
Parlamentin ehdotus on siis 4 vuotta , komission 7 vuotta ja neuvoston 13 vuotta .
Tästä ehdotuksesta käydään edelleen keskusteluja neuvoston ja parlamentin välillä yhteispäätösmenettelyn pohjalta .
Vaikka onkin erimielisyyttä , on korostettava , että kolme toimielintä ovat yhtä mieltä sisällöstä , ja kaikki tekevät kaikkensa , jotta päästäisiin yksimielisyyteen tästä tärkeästä ja herkästä kysymyksestä , joka koskee erittäin suurta ammattia harjoittavien lääkärien joukkoa koko Euroopassa .
Kysymys nro 38 ( H-0805 / 99 ) : Aihe : Toimet naisten ja miesten tasa-arvon saavuttamiseksi Eräs puheenjohtaja Prodin ilmoittama komission jäsenistä koostuva ryhmä pyrkii edistämään toimia , joilla saavutetaan naisten ja miesten tasa-arvo ( mainstreaming ) .
Ketkä komission jäsenet kuuluvat ryhmään ?
Kuinka monta kertaa ryhmä on tähän mennessä kokoontunut ?
Mistä konkreettisista toimista on keskusteltu ?
Kysymyksessä on monta puolta .
Se koskee komission tasa-arvokysymyksiä käsittelevää erityiskomiteaa .
Siinä ovat mukana komission jäsenistä puheenjohtaja Prodi , varapuheenjohtaja Kinnock , Reding ja minä .
Komitean tapaamiset ovat avoimia ja ensimmäinen niistä pidettiin 11. tammikuuta vuonna 2000 .
Siinä keskusteltiin kolmesta vakavasta asiasta : ensimmäinen oli ensimmäinen keskustelu viidennestä naisia koskevasta ohjelmasta , josta minä esitin ensimmäisen analyysin , toinen aihe koski Busquinin mietintöä tutkimuksesta naisten osallistumisesta tutkimukseen ja tieteeseen ja kolmas koski Kinnockia , joka kertoi komissiolle pyrkimyksestä ottaa huomioon sukupuolten välinen tasa-arvo yhteisössä nyt meneillään olevassa kokonaisuudistuksessa .
Paljon kiitoksia vastauksestanne , arvoisa komission jäsen , vaikka minun täytyykin pahoitella sitä , että kesti kauan , ennen kuin tämä työryhmä kokoontui .
Kyse on nimittäin erittäin tärkeästä asiasta ja luotimme siihen , että tämä komissio ryhtyisi alusta lähtien työskentelemään miesten ja naisten tasa-arvon parantamiseksi .
Toivon , että tilanne muuttuu tulevaisuudessa ja että ryhmä kokoontuisi usein , koska komission täytyy kiinnittää huomiota moniin asioihin edistääkseen ja toteuttaakseen mahdollisimman nopeasti miesten ja naisten tasa-arvoa parantavia toimia .
Hyvä parlamentin jäsen , tuossa on kyse vetoomuksesta eikä kysymyksestä .
Jos komission jäsen kuitenkin haluaa antaa ohjeita tai kertoa hyvistä aikomuksistaan ...
Sallinette minun kuitenkin sanoa pari sanaa : olen samaa mieltä siitä , että komission olisi pitänyt puuttua asiaan aiemmin , mutta sisältö korvaa tämän , koska heti tehtiin tärkeitä päätöksiä .
Kysymys nro 39 ( H-0807 / 99 ) : Aihe : Equal-yhteisöaloite Komissio hyväksyi 13. lokakuuta 1999 Equal-yhteisöaloitteen , jonka tavoitteena on rajat ylittävä yhteistyö ja työmarkkinoihin liittyvää , erityisesti turvapaikanhakijoihin kohdistuvaa syrjintää ja eriarvoisuutta torjuvien uusien keinojen löytäminen .
Kukin jäsenvaltio jättää tämän aloitteen puitteissa oman alueensa kattavan ehdotuksen yhteisön aloiteohjelmaksi .
Mitkä ovat ne ehdot , joiden perusteella komissio hyväksyy tai hylkää nämä jäsenvaltioiden laatimat ohjelmat ?
Mikä yhteisön elin valvoo ohjausryhmän ja valvontavaliokunnan rahoitusta sekä sitä , että ohjelma pannaan täytäntöön luotettavalla ja asianmukaisella tavalla ?
Kun otetaan huomioon , että Euroopan sosiaalirahaston vuosina 2000B2006 myöntämä rahoitustuki on 2,487 miljardia euroa ja että jäsenvaltiot ja Euroopan yhteisö yhdessä rahoittavat Equal-aloitetta , minkä suuruinen on Kreikan rahoitusosuus ?
Equal-yhteisöaloite ei rajoitu vain tiettyihin ihmisryhmiin .
Se koskee syrjintää työmarkkinoilla .
Päätös tästä aloitteesta tehtiin Berliinissä , jolloin päätettiin ottaa huomioon ja sisällyttää päätöksen toimenpiteisiin myös turvapaikkaa hakevien henkilöiden ammattiryhmät .
Pidän tätä merkittävänä osana tätä aloitetta .
Jokaisen jäsenvaltion pitää vastata yhteisön aloitteen ohjelmaan asetuksilla , jotka ovat samoja kuin yhteisön rahastoasetus , eli Equal-yhteisöaloitteessa noudatetaan yhteisön rahastoasetusta .
Se on jätetty parlamentille ja odotamme saavamme parlamentin lausunnon ensi kuussa .
Minun pitää korostaa , että Equal-yhteisöaloite vastaa kansallisia tarpeita ja suunnitelmia , jotka määritellään sovitun eurooppalaisen strategian mukaisesti .
Ensisijaisesti vastuussa sekä yhteistyötahojen suosittelemisesta , ehdotusten jättämisestä että ohjelmien toteuttajien valitsemisesta ja valvonnasta ovat jäsenvaltiot ja kansalliset hallitukset .
Komission sisällä toimii työllisyyden ja sosiaalisasioiden pääosasto , jonka vastuualueeseen kuuluu ohjelmien toteuttaminen , ja lisäksi varainhoitoa valvovat varainhoidon valvonnan pääosasto , petostentorjuntavirasto ja Euroopan tilintarkastustuomioistuin .
Viimeinen kysymys koskee myönnettyä rahamäärää .
Kreikalle on myönnetty 98 miljoonaa ecua ja osallistumisvelvoite on siinä 80 prosenttia , mutta saaristoalueilla ja varsinkin hajanaisilla Kreikan saarilla aloitteen osuus nousee 85 prosenttiin , ja yksityinen osuus on vastaavasti 15 prosenttia .
Arvoisa puhemies , näkemykseni mukaan yhteisön Equal-yhteisöaloitetta koskevat suuntaviivat ja erityisesti niissä kuvatut neljä toimenpidettä johtavat hyvin monimutkaiseen ja byrokraattiseen mutta omituista kyllä läpinäkymättömään malliin .
Voidaan esimerkiksi ihmetellä , millä tavoin osoitetaan jonkin kehitysyhteistyöhankkeen olevan yhteistyöhenkinen ja edustava , niin kuin direktiivien 2 toimenpiteen 33 kohdassa vaaditaan .
Toisaalta vaatimus valtioiden välisestä yhteistyöstä ja kehitysyhteistyöhankkeen suunnittelua ja toteuttamista koskevat monimutkaiset vaatimukset johtavat vääjäämättä suuriin hankkeisiin , koska vain ne voivat vastata näitä vaatimuksia .
Tämä on kuitenkin vastoin julkilausuttuja yleisiä tavoitteita hajautetuista toimintasuunnitelmista varsinkin paikallisen itsehallinnon ja maatalousalueiden tasolla Samalla se tekee todella epäsuotuisassa asemassa olevien ryhmien kuten turvapaikanhakijoiden , siirtolaisten ynnä muiden osallistumisen mahdottomaksi tai symboliseksi .
Lopuksi , jos otetaan huomioon verrattain pieni kokonaisrahamäärä - 2,8 miljardia euroa 15 valtiolle näin kunnianhimoisin tavoittein - , pelkään pahoin , että emme lopulta onnistu todistamaan muuta kuin että työttömyys on paha asia .
Ensiksi sanoisin , että vaikka nyt ollaan parlamentaarisen käsittelyn vaiheessa , auttaisitte meitä erityisesti tekemällä konkreettisia ehdotuksia , jotka voisimme ottaa huomioon .
Toiseksi minun täytyy sanoa , että Equal-yhteisöaloitteen tavoitteena ei ole työttömyyden pienentäminen , eikä sillä voida hoitaa työttömyyttä tai tukea työllisyyttä .
Tätä tavoitetta varten on olemassa Euroopan työllisyysstrategia ja sosiaalirahasto , jolla on käytettävissään erittäin suuret määrärahat varsinkin Kreikan kaltaisia maita varten .
Equal-yhteisöaloitteella on konkreettinen tehtävä rohkaista , auttaa edistämään , saamaan aikaan tilastotietoja , saamaan aikaan tutkimuksia ja luomaan tahoja , jotka tukevat näitä väestönosia , joihin kohdistuu syrjintää .
Pyrimme nimenomaan siihen , että yhteistyö paikallisten ryhmien ja itsehallintotahojen välillä ja maiden välillä , jotta syntyisi kokemusten vaihtoa , joka on pääasiallinen tavoitteemme , ja yksi maa veisi kokemuksiaan toiseen maahan ja tekisi niitä tunnetuksi .
Aloite perustuu tähän logiikkaan ja sen budjetti on sen mukainen , ja tavoitteemme on parhaamme mukaan saada mukaan kehitystahoja , kansalaisjärjestöjä ja paikallisia voimatekijöitä , jotta aloite tulisi mahdollisimman lähelle kansalaisia .
Kysymys nro 40 ( H-0808 / 99 ) : Aihe : SEU : n 13 artikla ja työllisyys Komission direktiiviluonnos , jolla luodaan yleiset kehykset tasa-arvoiselle kohtelulle työllistämisessä ja eri ammateissa , myöntää poikkeuksen uskonnollisille yhteisöille ( 4.2 artikla ) .
Voiko komissio ilmoittaa parlamentille SEU : n 13 artiklan mukaiset olosuhteet ja ryhmät , joita mainittu poikkeus todennäköisesti koskee ?
Komissio on kuukausi sitten jättänyt ehdotuksen tasa-arvoisesta kohtelusta työllistämisessä perustamissopimuksen 13 artiklan toteuttamista koskevan määräyksen mukaisesti .
Syrjinnän kieltäminen on tämän direktiivipaketin ja esittämiemme ohjelmien sääntö .
Kuitenkin komission esityksen jälkeen , kun on neuvoteltu noin kaksi vuotta yhteiskuntatahojen , jäsenvaltioiden ja Euroopan parlamentin kanssa , on tullut joitakin poikkeuksia .
Nämä poikkeukset koskevat sellaisia ammatteja , joissa pitää toimia henkilön , jolla on omintakeinen ammatillinen erikoistuminen .
Esitän yhden hyvin konkreettisen esimerkin tehdäkseni asian ymmärrettäväksi .
On loogista , että poikkeus voidaan tehdä uskonnollisessa koulussa , jossa opettajan pitää tunnustaa koulussa noudatettavaa uskontoa .
Nämä poikkeukset ovat tämän muotoisia .
On selvää , että tämä ei ole mikään yleinen poikkeus , vaan tämä erilainen kohtelu , joka sallii jäsenvaltioille erityismääräyksiä , on oikeutettua vain silloin , kun puhutaan tästä erityisestä ammatillisesta erikoistumisesta .
Tämä tulkinta syrjinnän poistamisesta on järjetön .
Esimerkiksi uskonnolliset koulut voisivat aivan hyvin sanoa roomalaiskatoliselle : emme halua palkata sinua , koska olet homo tai koska olet lesbo .
Tämä on komissiolta sorron hierarkian vahvistamista .
Meidän pitäisi toki pyrkiä siihen - ja toivottavasti olette samaa mieltä , arvoisa komission jäsen - , että henkilö otettaisiin työhön hänen pätevyytensä perusteella , emmekä saisi edistää tällaista kiihkoilua ja asenteellisuutta , olipa se sitten miten vilpitöntä tahansa .
Haluan korostaa , että tämä poikkeuksen muoto ei salli kieltäytymistä työllistämästä mistään syystä , ei mainitsemienne sukupuolisen suuntautumisen , kansallisuuden tai minkään muun syyn takia .
Se antaa mahdollisuuden valikointiin vain silloin , kun tarvitaan erityisvalmiuksia , jotka liittyvät välittömästi toimintaan .
Tässä on siis kyse myönteisestä syrjinnästä .
Esimerkkinä mainitsemassanne katolisessa koulussa on loogista , että opettaja on katolinen .
Ja tämä on ainoa poikkeus , joka voidaan hyväksyä .
Kysymys nro 41 ( H-0813 / 99 ) : Aihe : Naisten työllisyyden edistäminen heikoimmin kehittyneillä alueilla Kun otetaan huomioon , että eräiden heikoimmin kehittyneiden alueiden naisilla on valtavia vaikeuksia saada työtä ja että heillä ei hyvin usein ole vähäisintäkään pääomaa , yrittämisen tai osuustoiminnan perinteitä eikä mahdollisuutta koulutukseen ja että he elävät maaseutualueilla , joilla 80 prosenttia väestöstä on köyhiä , mitä toimenpiteitä tai toimia on suunnitteilla , jotta nämä naiset voivat ylittää ympäristönsä sosiaaliset rajat ?
Aikooko komissio ehdottaa näitä rajallisia mutta todellisia tapauksia koskevia vähimmäisnormeja ?
Jäävätkö nämä naiset jälleen uusien työllisyyspolitiikkojen ulkopuolelle ?
Euroopan epäsuotuisten alueiden osalta on selvää , että on olemassa koheesiopolitiikka , jota toteutetaan yhteistyössä rakennerahastojen , sosiaalirahaston ja maatalousrahaston kanssa .
On sanottava , että ongelmallisille alueille osoitetut varat muodostavat kokonaisbudjetista kolmanneksen .
Näiden aluepolitiikkojen , joita toteutetaan tietenkin yhteisesti sovittujen Euroopan suuntaviivojen mukaisesti kussakin jäsenvaltiossa - eli jokainen jäsenvaltio on vastuussa tämän ohjelman toteuttamisesta - , tavoitteena on työtilaisuuksien lisääminen sekä naisille että miehille .
On sanottava , että 70 prosenttia rahoituksesta kaudelle 2000-2006 eli 195 miljardia euroa myönnetään Euroopan heikoimmin kehittyneille alueille .
Erityisesti mitä tulee naisten mahdollisuuksiin päästä tarjolle tuleviin työtilaisuuksiin , meidän täytyy sanoa , että ensiksikin sosiaalirahastossa on kokonainen pilari , jota jäsenvaltioiden pitää toteuttaa ja joka koskee yhtäläisiä mahdollisuuksia eli erityispolitiikkoja , jotka koskevat naisia ja joihin pitää käyttää sosiaalirahaston varoja .
Toiseksi Leader-aloitteessa , jota tällä hetkellä tutkitaan , annetaan erityinen prioriteetti niille kehitysstrategioille , joilla pyritään antamaan erityistukea naisille , jotka työskentelevät maatalousalan pienyrityksissä ja maatilamatkailussa , tavoitteena lisätä naisten vaikutusvaltaa maatalousalueilla .
Arvoisa komission jäsen , kiitos , että annoitte minulle hyvää tarkoittavan , kurinalaisen vastauksen , mitä tietyllä tavalla arvostan .
Väitän kuitenkin , että emme saavuta olemassa olevin keinoin - jotka mainitsitte - näitä heikoimmin kehittyneitä alueita .
Kyse on nimittäin sellaisista alueista , joilla on monenlaisia puutteita , ja niitä on verrattava alueisiin , joilla teemme kehitysyhteistyötä ja joilla ei ole juuri mitään .
Sen vuoksi kysynkin , ettekö voisi tarkastella sitä mahdollisuutta , että mikroluotto-ohjelmia , jotka ovat tuottaneet tulosta kehitysyhteistyössä , voitaisiin soveltaa myös heikoimmin kehittyneiden alueiden naisiin , jotka ovat vaikeuksissa .
Tunnen hyvin mainitsemanne ohjelmat .
Voin väittää teille , ettemme saavuta niillä niitä alueita , jotka tarvitsevat eniten apua .
Emme pysty näillä rakennepoliittisilla toimilla - jotka tunnen erittäin hyvin - , Leader-ohjelman toimilla emmekä maaseudun kehittämistoimilla edistämään naisten työllisyyttä heikoimmin kehittyneillä alueilla , niin kuin meidän pitäisi .
Sen vuoksi pyydän teitä tarkastelemaan sitä mahdollisuutta , että voitaisiin soveltaa mikroluotto-ohjelmia .
Arvoisa komission jäsen on samaa mieltä parlamentin jäsen Izquierdo Rojon puheenvuorosta ja panee sen merkille .
Kysymys nro 42 ( H-0817 / 99 ) : Aihe : Komission suunnitelmat uuden sosiaalisen toimintaohjelman esittämisestä On tärkeää , että komissio lähiaikoina esittää uuden sosiaalisen toimintaohjelman , jossa voidaan esittää konkreettinen suunnitelma , johon sisältyy toteutusaikataulu .
Suunnitelma koskisi lainsäädäntötyötä sosiaaliturvan alalla ja se toimisi sosiaalisen vuoropuhelun puitteissa aloitteena puitesopimuksen tekemiseksi .
Voiko komissio selvittää konkreettisia näkemyksiään siitä , mitä mieltä se on uuden sosiaalisen toimintaohjelman esittämisestä ?
Arviomme on , että uusi ohjelma on komission seuraavan viisivuotiskauden sosiaalitoiminnan osalta valmis vuoden 2000 kesän loppuun mennessä .
Jotta ohjelma saataisiin valmiiksi ja se voitaisiin esitellä , on ensiksi saatava päätökseen neuvottelut parlamentin , työmarkkinaosapuolten ja kansalaisjärjestöjen kanssa .
Tämä keskustelu käynnistyy nyt , mutta on otettava huomioon Lissabonin päätelmät .
Lissabonin Eurooppa-neuvostossa yritetään luoda uusi lähestymistapa sosiaaliseen syrjäytymiseen , siihen , miten sosiaalinen syrjäytyminen liittyy tietoyhteiskuntaan sekä talouspolitiikkaan ja uudistuksiin .
Nämä päätelmät ovat hyvin tärkeitä komission sosiaaliohjelman lopullisen muodon kannalta .
Olen jo aiemmin sanonut Euroopan parlamentille , että huhtikuussa Lissabonin tapaamisen jälkeen on yhteinen tapaaminen parlamentin ja komission välillä , jotta asian kaikista puolista voitaisiin keskustella ennen kuin sosiaaliohjelma vuosille 2000-2006 saa lopullisen muodon .
On selvää , että tulevassa sosiaalisessa toimintaohjelmassa on otettava huomioon esimerkiksi tietotekniikan kehitys , ja sosiaalisen toimintaohjelman on oltava nykyaikainen ja ajanmukainen .
Voisitteko kuitenkin myös vahvistaa sen , minkä tuon esiin kysymyksessäni , nimittäin , että ohjelma muotoillaan niin , että saamme konkreettisen aikataulun erilaisille sosiaaliturvan alaa koskeville lainsäädännöille , joita komissio suunnittelee , sekä niille aloitteille , joita komissio suunnittelee työmarkkinaosapuolten välillä käytävän sosiaalisen vuoropuhelun osalta .
Meidän on saatava tietää , mitä konkreettisia vaihtoehtoja komissio aikoo jatkossa esittää ja mitä sopimusaloitteita se aikoo tehdä .
Voin olla kanssanne täysin samaa mieltä ensiksi siinä , että tietoyhteiskunta otetaan huomioon - näin olen itsekin sanonut .
Sosiaalinen syrjäytyminen , naisia koskeva ohjelma , ponnistelumme sosiaalisen suojelun alueella , kaikkia näitä asioita pitää tarkastella myös tietoyhteiskunnan synnyttämän uuden todellisuuden valossa .
Toiseksi on selvää , että aloitteisiin tulee myös aikataulut , joiden sisällä pitää toteuttaa myös järjestelmällistä seurantaa .
En voi kuitenkaan sitoutua siihen , mitä sanoitte lainsäädäntötyöstä sosiaaliturvan alueella , joka , kuten tiedätte , ei sisälly perustamissopimuksen artikloihin , eikä perustamissopimuksessa ole oikeusperustaa sosiaaliturvaan liittyville kysymyksille .
Kysymys nro 43 jätetään käsittelemättä , koska kysymyksen esittäjä ei ole läsnä .
Kysymys nro 44 ( H-0819 / 99 ) : Aihe : Vammaisten mahdollisuudet osallistua vapaaseen liikkuvuuteen EU : ssa Amsterdamin sopimuksen 13 artiklan mukaan jokaisen EU : n kansalaisen on päästävä osallistumaan vapaaseen liikkuvuuteen unionissa .
Erilaisista fyysisistä vammoista kärsiville henkilöille , jotka tarvitsevat erityiskuljetusta ja henkilökohtaista , tämä vapaa liikkuvuus on kuitenkin jyrkästi rajoitettua .
Mihin toimenpiteisiin komissio aikoo ryhtyä edistääkseen vammaisten mahdollisuuksia osallistua vapaaseen liikkuvuuteen ?
Komissio on 26. marraskuuta 1999 hyväksynyt toimenpidepaketin , jolla torjutaan syrjintää .
Mitä tulee tähän pakettiin ja vammaisiin , on olemassa direktiivi , joka keskittyy syrjinnän torjuntaan erityisesti työssä .
Komissio uskoo , että tämä syrjinnän torjuntaa koskeva aloite edistää korkeimmalla tasolla vammaisten työllistymistä ja lopulta näiden pääsyä osallistumaan vapaaseen liikkuvuuteen .
On tietenkin erityisen tärkeää , että vammaisilla on mahdollisuus päästä liikennevälineisiin , käyttää palveluja ja kaikenlaisia rakennuksia , jotta heillä olisi mahdollisuus vapaaseen liikkuvuuteen .
Komissio on hyväksynyt direktiiviehdotuksen , joka koskee erityismääräyksiä linja-autoissa ja muissa ajoneuvoissa , jotta pyörätuoleja käyttävillä vammaisilla olisi mahdollisuus päästä niihin .
Lisäksi täytyy sanoa , että 4. kesäkuuta 1998 neuvosto hyväksyi suosituksen koko Euroopan kattavasta pysäköintikortista vammaisille henkilöille , ja tarkoitus oli yhteisellä kaikissa jäsenvaltioissa voimassa olevalla kortilla auttaa vammaisia henkilöitä hyötymään kaikista Euroopassa olevista vammaisille tarkoitetuista pysäköintipaikoista .
Kiitän komission jäsentä vastauksesta .
Kysymykseni koskee ensi sijassa vammaisten mahdollisuuksia ylittää rajoja Euroopassa .
Pyörätuolissa istuvan vammaisen on melko kallista mennä Göteborgista jonnekin muualle Eurooppaan lomalle tai opintomatkalle , ja kaiken lisäksi hän tarvitsee henkilökohtaisen avustajan tai apulaisen selvitäkseen tilanteesta .
Olen kiitollinen siitä , että komissio on hyväksynyt toimintasuunnitelman .
Liikuntarajoitteinen tarvitsee kuitenkin taloudellisia varoja ja mahdollisuuksia , jotta hän aivan fyysisesti pääsisi rajojen yli .
Olisi kiinnostavaa kuulla , onko komissio myös valmis myöntämään taloudellisia varoja liikuntarajoitteisille henkilöille , jotta hekin pääsisivät näkemään muutakin maailmaa kuin sen , mihin he pyörätuolin avulla pääsevät .
Viittasin komission esittämään direktiiviin , joka koskee joukkoliikennevälineiden pakollista varustelua , jotta myös vammaiset voisivat käyttää niitä .
Neuvosto ei ole vienyt tätä eteenpäin , asia on neuvotteluvaiheessa .
Olen sitä mieltä , että tällainen strateginen päätös voidaan tehdä Euroopan tasolla .
Mielestäni on erittäin vaikeaa laatia erityisiä tukiohjelmia erikseen kussakin maassa .
Tämä tapahtuu joko erityisohjelmilla , joita on olemassa koulutuksen ja kulttuurivaihdon alalla sekä nuoria ja naisia varten , tai asia jää kansallisen politiikan vastuulle .
Kysymys nro 45 ( H-0006 / 00 ) : Aihe : Työntekijöiden lähettämisestä työhön toiseen jäsenvaltioon annetun direktiivin 96 / 71 / EY täytäntöönpano Työntekijöiden lähettämisestä työhön toiseen jäsenvaltioon annettua direktiiviä ei ole Tanskassa vielä pantu täytäntöön , vaikka määräaika on kulunut umpeen .
Tanskan kansankäräjillä esitettyyn lakiehdotukseen ei sisälly mitään säännöksiä , jotka koskisivat kollektiivisiin sopimuksiin perustuvia työntekijöiden oikeuksia .
Direktiivin 3 artiklan 8 kohdan mukaan työehtojen on vastattava " työehtosopimuksia , jotka työmarkkinaosapuolten kansallisella tasolla edustavimmat järjestöt ovat tehneet ja joita sovelletaan kaikkialla jäsenvaltion alueella " .
Osapuolia ei kuitenkaan voida velvoittaa noudattamaan sopimusta sen varsinaisen soveltamisalan ulkopuolella ilman laillista vahvistusta .
Asiaan on siksi kaksi ratkaisuvaihtoehtoa : 1 ) direktiiviä ei voida soveltaa Tanskassa tai 2 ) direktiivi velvoittaa Tanskan ottamaan käyttöön yleiset työehtosopimukset .
Voiko komissio vahvistaa , että em. direktiiviä ei voida soveltaa Tanskassa " yleisesti sovellettaviksi julistettuihin työehtosopimuksiin " ( vrt .
3 artiklan 1 kohta ) , koska tällaisia yleisesti sovellettavia työehtosopimuksia ei Tanskan oikeusjärjestelmässä ole olemassa ?
Mikäli vastaus on kielteinen , voiko komissio ilmoittaa , miten direktiivin tämä kohta voidaan panna täytäntöön .
Euroopan unionin direktiivissä , joka koskee työntekijöiden lähettämistä työhön toiseen jäsenvaltioon , määrätään , että vastaanottajamaassa voimassa olevien pakollisten työehtoja ja työoloja koskevien sääntöjen pitää olla voimassa myös tähän maahan lähetettyjen työntekijöiden osalta .
Asia on määritelty niin , että kaksi asiaa voi päteä : vastaanottajamaan lainsäädäntö tai työehtosopimukset , joista on tullut yleisesti sovellettaviksi julistettuja työehtosopimuksia jollain tietyllä alalla .
Koska Tanskassa ei ole käytössä yleisesti sovellettaviksi julistettujen työehtosopimusten järjestelmää , lainsäädäntöä on sovellettava siten , että lainsäädännössä määriteltyjen voimassa olevien työehtojen lisäksi edustavimpien järjestöjen sopimien yleisesti sovellettavien työehtosopimusten työajat koskevat myös maahan lähetettyjä työntekijöitä .
Näin ollen asia on hyvin yksinkertainen , Tanskalla on kaksi mahdollisuutta : se voi joko säätää asiasta lailla tai lainsäädännön keinoin valita yhden työehtosopimuksen toimimaan lain asemassa .
Komission ja Tanskan kesken käydään keskusteluja ja Tanskan odotetaan ilmoittavan , että se siirtää tämän direktiivin myös kansalliseen lainsäädäntöönsä .
Määräaika , johon mennessä Tanskan piti vastata komission kysymyksiin , umpeutui 6. joulukuuta 1999 .
Emme ole saaneet vastausta .
Nähtäväksi jää , mitä seuraavaksi tapahtuu .
Kiitos erittäin selkeästä vastauksesta , jonka lähtökohtana on - jos tulkitsen asiaa oikein - että työntekijöiden lähettämisestä työhön toiseen jäsenvaltioon annettu direktiivi velvoittaa Tanskan valtion ottamaan käyttöön yleisesti sovellettavat työehtosopimukset .
Vastaus oli hyvin selkeä , mutta saanen huomauttaa , että tällainen vastaus asettaa tanskalaiset järjestöt ja Tanskan hallituksen sekä Tanskan kansankäräjät poliittisesti hyvin , hyvin vaikeaan tilanteeseen , koska tiedämme , että työehtosopimuksiin perustuvan tanskalaisen mallin ja lainsäädäntöä edellyttävän mannermaisen mallin välillä on joitakin huomattavia eroja , joista aiheutuu ongelmia .
Arvoisa komission jäsen , ne erimielisyydet ja se kirjeenvaihto , johon te viittaatte , liittyy ennen kaikkea erääseen toiseen direktiiviin , nimittäin työaikoja koskevaan direktiiviin , mutta nyt voimme siis odottaa uutta virallista huomautusta ja perustamissopimuksen rikkomuksesta johtuvaa oikeusjuttua , sillä Tanskan hallitus ei aio toteuttaa , tai se on ainakin ilmaissut selvästi haluttomuutensa olla toteuttamatta lainsäädäntöä ja laatia yleisesti sovellettavia työehtosopimuksia .
Ensiksikin ei ole olemassa mitään pyrkimystä muuttaa Tanskan tai minkään muun maan järjestelmää .
Kuten jo aiemmin vastasin , komission direktiivien tulkinta on aina ongelmallista , koska ne ovat niin yleisiä ja koska järjestelmät vaihtelevat niin paljon maasta toiseen .
Mitä tulee esittämäänne kysymykseen , tämä ongelma ei koske vain Tanskaa .
Avoimia kysymyksiä on muuallakin .
Viidessä maassa direktiivi on siirretty osaksi kansallista lainsäädäntöä ja muissa maissa asiasta keskustellaan .
Se , mitä pitää saada aikaan ja miksi on käyty keskusteluja komission ja Tanskan hallituksen sekä muiden hallitusten kesken , on , että pitää löytää paras tapa sisällyttää muiden maiden Tanskaan lähetetyt työntekijät yleiskehyksen muodostavaan päätökseen , jonka kaikki valtiot ovat tehneet eurooppalaisella tasolla .
Odotamme tämänsuuntaista siirtoa Tanskan ja muiden yhdeksän maan hallituksilta . , Arvoisa komission jäsen , paljon kiitoksia ahkeruudestanne Olette saavuttanut tämänpäiväisen tavoitteenne : vastasitte kaikkiin kysymyksiin .
Onnittelemme teitä .
Koska komission kyselytunnille varattu aika on kulunut , kysymyksiin nro 46-68 vastataan kirjallisesti .
Komission kyselytunti on päättynyt .
( Istunto keskeytettiin klo 19.50 ja sitä jatkettiin klo 21.00 . )
 
Vastuuvapaus 1997 Esityslistalla on seuraavana van der Laanin laatima talousarvion valvontavaliokunnan mietintö ( A5-0004 / 2000 ) vastuuvapauden myöntämisestä komissiolle Euroopan unionin yleisen talousarvion toteuttamisesta varainhoitovuonna 1997 ja Euroopan yhteisöjen yleisen talousarvion toteuttamiseen varainhoitovuonna 1997 liittyvien tilien päättämisestä ( Pääluokka I Parlamentti , II Neuvosto , III Komissio , IV Tuomioistuin ja V Tilintarkastustuomioistuin ) ( SEK ( 1998 ) 520 - C4-0350 / 1998 , SEK ( 1998 ) 522 - C4-0351 / 1998 , SEK ( 1998 ) 519 - C4-0352 / 1998 ) .
Komission jäsen ei ole vielä paikalla , mutta toivon ja odotan , että hän tulee muutaman minuutin kuluttua .
Ehdotan , että aloitamme kaikesta huolimatta jo siinä toivossa , että komission jäsen voi seurata puhetta , erityisesti esittelijän puhetta toimistossaan , jos hän on vielä siellä . .
( EN ) Arvoisa puhemies , olen varma , että komission jäsen Schreyerillä täytyy olla varsin hyvä syy siihen , ettei hän ole täällä , sillä hänen poissaolonsa olisi muuten anteeksiantamatonta .
Haluaisin aloittaa kiittämällä kollegojani tämän mietinnön hyväksi tehdystä yhteistyöstä .
Mietintö ei olisi sellainen kuin se tänään on ilman tätä yhteistyöhenkeä .
Arvoisa puhemies , vastuuvapautta vuodelle 1997 lykättiin viime vuoden alussa , koska parlamentin oli mahdotonta myöntää vastuuvapautta eroavalle komissiolle , joka ei voisi tehdä mitään sitoumuksia tulevaisuutta silmällä pitäen .
Parlamentti totesi silloin päätöslauselmassaan , että vastuuvapaus voitaisiin myöntää vasta sen jälkeen , kun olisimme saaneet pitkälle meneviä uudistusehdotuksia uudelta Euroopan komissiolta .
Siksi tämä mietintö tulee tärkeällä hetkellä , juuri ennen Kinnockin uudistusten alkamista .
Tämä on parlamentille erinomainen tilaisuus tehdä pitkälle meneviä uudistuksia näihin suunnitelmiin .
Jo alussa on käynyt ilmi , että komissio on antanut ensimmäisten luonnosten perusteella tärkeitä lupauksia .
Me pyysimme eräänlaista hälytysjärjestelmää , ja sellainen on saatu .
Parlamentti halusi , että varainhoidon valvonta ja tilintarkastus erotetaan toisistaan .
Senkin olemme saaneet .
Parlamentti vaatii komission jäseniä ja kabinetteja koskevia käytännesääntöjä .
Olemme saaneet myös ne .
Parlamentti pyysi komissiota luopumaan liiallisista etuoikeuksistaan .
Sekin on tehty .
Samalla komissio on sitoutunut tekemään parlamentin kanssa yhteistyötä SEM-2000-ohjelman parissa .
Myös teknisen avun toimistoja koskevia perustavaa laatua olevia muutoksia tarkastellaan .
Nämä ovat hyviä ensimmäisiä askelia , jotka osoittavat , että jos tämä parlamentti haluaa , muutokset eivät ole ainoastaan mahdollisia vaan niitä voidaan myös toteuttaa nopeasti .
Haluamme kuitenkin vielä enemmän .
Komission täytyy nyt esittää kunnianhimoinen ja pitkälle menevä uudistussuunnitelma .
Se ei ole tarpeen ainoastaan kunnollisen julkisen hallinnon kannalta .
Se on välttämätön edellytys , jotta kansalaisten luottamus Eurooppaan saataisiin palautettua .
Vaadimme nyt Euroopan komissiolta selkeitä lupauksia seuraavissa asioissa .
Ensinnäkin kaikkien komission asiakirjojen täytyy olla vapaasti Euroopan parlamentin saatavilla .
Toisaalta meidän täytyy saada pikaisesti aikaan sellainen sisäinen järjestely , että arkaluonteisten asiakirjojen salassapito voidaan taata .
Tietojen antamisen osalta haluan pyytää komissiota kiinnittämään huomiota siihen , että olemme hyvin huolissamme esitetyistä suunnitelmaluonnoksista , jotka koskevat kansalaisten mahdollisuuksia päästä tutustumaan asiakirjoihin .
Jos nykyinen luonnos pitää paikkansa , tämä on paha askel taaksepäin nykyiseen tilanteeseen verrattuna .
Täytyy tehdä loppu sellaisesta tilanteesta , että taloudellisesti vahvat organisaatiot , joilla on edustajat Brysselissä , voivat saada tietoa mutta tavalliset kansalaiset eivät .
Ei voi myöskään olla niin , että julkisen sektorin toimielin pidättää itsellään tekijänoikeuden julkisiin asiakirjoihin .
Lisäksi haluamme , että kaikilla yhteisön virkamiehillä on selkeä työtehtävien kuvaus , jotta sellainen virkamies , jolla on omantunnonvaivoja , voi helpommin vastustaa epäeettisiä tai laittomia tehtäviä .
Lisäksi täytyy olla niin , että jos tilintarkastustuomioistuin ilmoittaa , että tietty puute esiintyy yhden vuoden sijasta kahtena vuonna peräkkäin , niin silloin johto on siitä vastuussa , ja se myös vaikuttaa uranäkymiin .
Loppujen lopuksi meillä täytyy luonnollisesti myös olla parempaa yhteistyötä Euroopan yhteisöjen tilintarkastustuomioistuimen ja vastaavien kansallisten toimielinten välillä .
Tämä parlamentti pyytää myös komissiolta , että se esittäisi tänä vuonna 31. maaliskuuta ensimmäisen luonnoksen ulkoisen avustuspolitiikan uudistuksista .
Enää ei voi olla niin , että Eurooppa on kyllä talousmahti mutta että meillä ei ole poliittista vaikutusvaltaa , joten - silloin kun on tarpeen - emme voi tarjota tehokkaasti apua alueille , jotka tarvitsevat sitä todella kipeästi .
Esimerkkinä tästä mainitsen Gazan .
On mahdotonta hyväksyä , että komissio on rakennuttanut vuonna 1996 sairaalan ja että siinä ei ole tähän päivään mennessä ollut yhtään potilasta .
Arvoisa puhemies , vuodesta 1996 lähtien vastuuvapaus on saanut suuren poliittisen merkityksen .
Se on yksi vahvimmista voimakeinoista , joita parlamentilla on , ja siksi sitä täytyy käyttää varovasti .
Siksi myönnämme hyvin todennäköisesti huomenna vastuuvapauden .
Emme kuitenkaan luovu tästä aseesta asettamatta myös aikarajaa .
Vastuuvapaus vuodelta 1999 nimittäin myönnetään vasta sitten , kun kaikki tilintarkastustuomioistuimen osoittamat säännönvastaisuudet rahoituksessa on ratkaistu .
Sitten lopuksi , tämä vastuuvapautta koskeva mietintö on osoitettu luonnollisesti komissiolle .
Se ei kuitenkaan tarkoita , etteikö myös Euroopan parlamentin täytyisi saada sisäisiä asioitaan kuntoon .
Niin kauan kuin meillä ei ole ohjesääntöä , emme ole uskottavia unionin uudistusten liikkeelle panevana voimana .
Yhteisön toimielinten uudistukset ovat välttämätön edellytys sille , että Eurooppaa voidaan rakentaa edelleen .
Eurooppamme voi olla toimintakykyinen ja oikeudenmukainen vain siinä tapauksessa , että se on myös avoin ja demokraattinen .
Kaikkien toimielinten täytyy nyt toimia yhdessä sellaisen Euroopan hyväksi .
Arvoisa puhemies , teollisuusvaliokunta päätti jatkaa ja valmistella lausunnon vastuuvapautta vuodelle 1997 koskevasta mietinnöstä , vaikkei meitä nimenomaan pyydettykään niin tekemään .
Jatkoimme työtä , koska mielestämme meidän oli aloitettava työ parlamentissa niin kuin tarkoituksemme on eli varmistaaksemme sen , että pidämme hyvää huolta Euroopan veronmaksajien rahoista .
Tätä lausuntoa työstäessämme kävi selväksi , että parlamentin valvonnassa olevissa talousarvion menoissa on ilmennyt jatkuvasti ongelmia .
Niitä ei ilmennyt ainoastaan vuonna 1997 , ja niissä voidaan havaita kaksi päälinjaa .
Ensimmäinen koskee sitä , että komissiolla on taipumus aloittaa varsin suurisuuntaisia ohjelmia , varsinkin kolmansissa maissa , ilman että otetaan riittävästi selvää täytäntöönpanoon liittyvistä käytännön asioista ja asianmukaisesta resurssien osoittamisesta .
Toinen koskee komission vakavia johtotason puutteita varsinkin eri osastojen välisessä koordinoinnissa ja ulkoisten sopimusten hoidossa .
Tiedän , että kaikki toimielimet ovat vastuussa jossain määrin komission työtaakan lisääntymisestä ja jossain määrin voimavarojen puutteesta .
Tämä ei silti selitä kaikkia havaitsemiamme seikkoja .
Unionin kansalaiset odottavat , että unionin toimielimiä johdetaan asianmukaisesti , ja he ovat oikeassa sitä odottaessaan .
Siksi haluan vielä toistaa kollegani puheet puheenjohtaja Prodin ja komission jäsen Kinnockin Euroopan kansalaisille lupaaman uudistusprosessin tärkeydestä .
Sen pohjalta , mitä olen itse nähnyt , uudistusprosessi vaikuttaa hyvältä .
Sain tänään vilkaista komission jäsen Kinnockin papereita ja sain esimakua hänen tämänpäiväisistä ajatuksistaan .
Minulla on hyvä syy uskoa , että näemme tarvitsemiemme uudistusten vielä toteutuvan , jos me ja Euroopan poliitikot tuemme häntä .
Tarvitsemme kuitenkin tätä uudistusprosessia .
Monia valiokuntamme lausunnossa esitetyistä yleisluonteisista seikoista on käsitelty esittelijä van der Laanin mietinnössä .
Mietintö on erinomainen , ja meidän kaikkien olisi onniteltava häntä siitä .
Mietinnössä käsitellään olennaisimpia seikkoja , eikä se ole joidenkin vanhojen mietintöjen tavoin pelkästään yksityiskohtien luettelo .
Asiat on ryhmitelty , mikä on hyvin tärkeää .
On kuitenkin kaksi seikkaa , joihin haluaisin teidän kiinnittävän huomiota .
Ensimmäinen koskee ydinturvallisuutta Itä-Euroopassa .
Tämä asia on saatava kuntoon .
Riippumattoman asiantuntijakomitean mielestä komissio ei ollut hoitanut sitä asianmukaisesti .
Asia on korjattava .
Toinen seikka koskee valvontamenettelyjä .
Tarvitsemme komissiolta sellaista materiaalia , jota voimme käyttää apuna menoja valvoessamme .
Tarvitsemme asianmukaisia tietoja , jotka annetaan asianmukaisesti , ja meidän kaikkien on suhtauduttava tähän koko prosessiin paljon vakavammin kuin ennen .
Valvontaa on pidetty byrokraattisena prosessina , joka on pitänyt tehdä niin nopeasti kuin mahdollista ja niin pian kuin mahdollista .
Toivon , että kollegat parlamentissa asettuvat tukemaan vuoden 1997 vastuuvapauden myöntämisen perusteita , ja samalla myös sitä , että komissio veisi uudistusprosessia sinnikkäästi eteenpäin , vaikka se onkin pahasti myöhässä .
Ainoastaan näin voimme synnyttää komissioon uudenlaisen kulttuurin ja samalla saada yleisen luottamuksen palaamaan .
Arvoisa puhemies , hyvät kollegat , parlamentin täysistunnon on nyt tehtävä päätös 4. toukokuuta viime vuonna evätystä varainhoitovuoden 1997 vastuuvapaudesta komissiolle .
Meidän on siksi kysyttävä tätä EU : n kannalta todella historiallista taustaa vasten : mikä on muuttunut ?
Mikä on parantunut ?
Mikä oikeuttaisi vastuuvapauden myöntämiseen tänään ?
Ensinnäkin meillä on ainakin osittain uusi komissio .
Meillä on lukuisia aiejulistuksia ja uudistusilmoituksia , kaikki hieman epämääräisiä .
Tähän asti ei ole kiinnitetty huomiota komission jäsenten ja kabinettien menettelysääntöjen luomiseen .
Kiinnitin myös huomiota komission jäsen Schreyerin aamulla antamiin selvityksiin molempiin pankkeihin kohdistuneiden valitusten ja EU : n taloudellisten etujen rikosoikeudellisen suojaamisen tukemisen osalta .
Nekin ovat myönteisiä merkkejä .
On kuitenkin myönnettävä , että ne maksavat komissiolle suhteellisen vähän .
Komissio on ilmoittanut esittävänsä uudistusohjelmansa vuoden 2000 helmikuussa .
Ilmoitukset ja aiejulistukset ovat yksi asia ja lupausten toteuttaminen toinen asia .
Komission ponnistelut voi kuitenkin mitata vain konkreettisten tulosten perusteella , koska vain sillä tavalla voidaan poistaa valtava luottamuspula , jota Euroopan kansalaiset tuntevat EU : ta kohtaan sen puutteiden ja toimien vuoksi .
Tase , jonka voimme tehdä vuoden 1999 toukokuun jälkeen , ei missään tapauksessa pakota vastuuvapauden myöntämiseen .
Jos siitä huolimatta myönnämme komissiolle vastuuvapauden varainhoitovuonna 1997 , se tapahtuu sitä kohtaan etukäteen tuntemamme suuren uuden luottamuksen vuoksi .
On toinen asia , hyväksyvätkö kansalaiset ylipäänsä tällaisen uuden etukäteen osoitettavan luottamuksen , jota demokraattisesti valittu valvontaelin , parlamentti , osoittaa , kun otetaan huomioon vakavat virheet , joita vanha komissio teki ja jotka luonnollisesti rasittavat uutta komissiota .
Lisäksi tilintarkastustuomioistuin ei ole ainakaan minun tietääkseni pystynyt tähän mennessä antamaan myönteistä lausumaa tilien luotettavuudesta tämän välineen käyttöönoton jälkeen , mikä on kyllä tärkeää kansalaisten saaman yleisen vaikutelman kannalta .
Kannatan kuitenkin vastuuvapauden myöntämistä varainhoitovuonna 1997 ja pyydän myös kollegoilta myönteistä päätöstä , koska näin voidaan asettaa selvä käännekohta ja antaa merkki uudesta alusta ja antaa nykyiselle komissiolle myös ulospäin näkyvä tilaisuus aloittaa selviäminen kieltämättä raskaasta perinnöstä .
Se merkitsee toisaalta sitä , että kaikki säännönvastaisuudet ja petokset on tutkittava edelleen ja ne on selvitettävä aukottomasti .
Jos komissiolle myönnetään nyt vastuuvapaus varainhoitovuonna 1997 , sitä ei saa missään tapauksessa ymmärtää vastuuvapaustodistukseksi menneisyydestä tai vapaakortiksi puutteelliseen tulevaan taloudenhoitoon .
Ystävyys loppuu nimittäin tunnetusti rahan kohdalla .
Tämä on sanonta , joka pätee myös kansalaisten ja Euroopan unionin toimielinten väliseen suhteeseen .
Ja ystävyys , mikä tarkoittaa tässä luottamusta Euroopan unionin toimielinten työn luotettavuuteen , on nyt tarpeellisempaa kuin milloinkaan ennen .
Erityisesti EU : n edessä oleva laajentuminen Keski- ja Itä-Euroopan maihin aiheuttaa laajoja ongelmia ja rasituksia , jotka kohdistuvat myös sisäisiin rakenteisiin ja hallinnollisiin toimiin .
Rahoitusskandaalien ravistelema komissio voisi joutua erittäin nopeasti sellaisten etujen ja tavoitteiden pelivälineeksi , jotka eivät todellakaan kuulu Amsterdamin sopimuksen tavoiteluetteloon .
Menneet , etenkin tilivuoden , ongelmat ovat valitettavasti esiintyneet erityisesti sellaisilla tukialueilla , joiden merkitys kasvaa laajentumisen myötä , esimerkiksi rakennerahastoissa ja teknisen avun toimistojen käytössä .
Nämä säännönvastaisuudet on poistettava erittäin nopeasti , koska emme voi vaatia uusilta jäseniltä jotain sellaista , mitä me , vanhat jäsenvaltiot , emme kykene itse noudattamaan .
Ratkaisua ei tuo myöskään se , että komissio ja jäsenvaltiot osoittavat vuorotellen toisiaan sormella ja sysäävät syyn aina toistensa niskoille .
Vuoden 1998 talousarvion esittelijänä ilmoitan jo nyt , että seuraan tulevina viikkoina ja kuukausina erittäin tarkasti , kuinka komissio toteuttaa ja toteuttaako se uudistusehdotuksensa ja kuinka se muotoilee suhteensa parlamenttiin nimenomaan tällä alueella .
Arvoisa puhemies , olen varma , että komissio on helpottunut kuullessaan , että vuoden 1997 vastuuvapauden myöntämisellä ei todennäköisesti ole samoja seurauksia kuin vuoden 1996 vastuuvapauden myöntämisellä jonka te kaikki niin hyvin muistatte , joka johti Santerin komission pakolliseen eroamiseen .
Sosialistiryhmä aikoo äänestää vastuuvapauden myöntämisen puolesta .
Olen varma , että senkin kuuleminen on teistä helpottavaa .
Tämä ei kuitenkaan tarkoita sitä , että olisimme tyytyväisiä ja että kaikki olisi auvoista ja ihanaa .
On selvää , että komission perinpohjainen tarkistaminen olisi pitänyt tehdä jo kauan sitten .
Tästä on kuitenkin pääteltävissä , että myönnämme toimien olevan oikeansuuntaisia .
Haluan vain ottaa esiin joitakin sellaisia seikkoja , joiden pohjalta me sosialistit olemme tehneet tarkistuksia .
Toivomme , että ne otetaan huomioon , sillä ne ovat tärkeitä siksi , että niillä on vaikutusta tulevaan uudistukseen .
Ensiksikin virkamiesten koskemattomuus olisi poistettava , jos ja kun he joutuvat kansallisen syyttäjän tutkinnan kohteiksi .
Meidän on tehtävä petoksiin ja korruptioon syyllistyneiden virkamiesten syyttäminen helpommaksi .
Kritiikin sijaa on myös siinä , että komissio on liian usein epäonnistunut tilintarkastustuomioistuimen suosittelemien uudistusten noudattamisessa .
Meillä on ollut hyvä syy ottaa tilintarkastustuomioistuimen kertomus mukaan tarkasteluun samoin kuin ottaa mukaan meidän siihen antamamme vastaus , ja on tärkeää , että nämä ajatukset viedään läpi .
Vasta äskettäin kuulin , että komissio on aikeissa perustaa tarkastuksen ohjausryhmän .
Vaikka mitään muuta ei korviimme kantaudukaan , tiedämme , että tällainen on oikeansuuntaista niiden uudistusten osalta , joiden haluamme toteutuvan .
Liian usein olemme esittäneet suosituksia , eikä niitä ole otettu huomioon , vaikka varsin usein on sanottu , että niiden mukaan aiotaan toimia .
Haluamme , että tätä huomioon ottamista tapahtuu paljon enemmän tulevaisuudessa .
Toinen seikka koskee luottamuksellisten asiakirjojen julkisuutta .
Meillä on aikaisemmin ollut vaikeuksia suoriutua velvollisuudestamme vastuuvapauden myöntämisessä , sillä emme ole saaneet käsiimme niitä asiakirjoja , jotka meidän olisi pitänyt saada .
Ymmärrämme , että meillä on osavastuu tässä asiassa ja että meidän on varmistettava , että luottamukselliset asiakirjat todella säilyvät luottamuksellisina , jos ne annetaan meidän käsiimme .
Olemme esittäneet tähän pyrkivän tarkistuksen .
Eräs asia , joka van der Laanin mietinnössä mainitaan , koskee Gazan sairaalan tapausta .
Siellä vallitsevaa tilannetta on täysin mahdoton hyväksyä .
Emme aio sietää sitä enää kauan ja vaadimme asiassa välittömiä toimia .
Haluaisin onnitella Lousewies van der Laania .
Tavallisesti en vaivaudu onnittelemaan ihmisiä , mutta mielestäni hän on laatinut varsin vakuuttavan mietinnön ja ansaitsee meiltä kiitokset .
Arvoisa puhemies , arvoisat kollegat ja arvoisa komission jäsen , olkamme rehellisiä , olemme jossain määrin kummallisessa tilanteessa .
Me käsittelemme jo menneen vuoden vastuuvapautta mutta myös komission vastuuta .
Haluan puhua ongelmista , joita meillä on vielä valtava pino pöydällämme .
Sen arviointi , myönnetäänkö vastuuvapaus vai ei , riippuu myös hieman siitä , mitä painotetaan eniten .
On kysymys komissiosta , joka ei ole enää virassa .
Meillä on nyt uusi komissio .
Siksi on johdonmukaista myöntää vastuuvapaus , koska mistä nykyistä komission jäsentä voidaan syyttää , kun on kysymys vuodesta 1997 .
Ongelmat ovat kuitenkin vielä olemassa , ja siksi epäilyksiä alkaa herätä .
Meidän täytyy nyt tehdä päätös komission hyvistä aikomuksista , mutta näistä hyvistä aikomuksista ei ole vielä rakenteellista katsausta .
Kinnock tekee ehdotuksensa ensi kuussa .
Me kaikki odotamme sitä kovasti , mutta meillä ei ole vielä siitä tietoa , kun meidän täytyy jo päättää vastuuvapaudesta .
Tämä on vaikea ongelma , jonka parissa myös esittelijä on kamppaillut .
Tämä ongelma ulottuu vielä pitemmälle kuin ne osa-alueet , jotka jo mainitsin .
Ajatellaan esimerkiksi komission lupauksia .
Ne näyttävät sinänsä hyviltä .
Olen lukenut muutamia Kinnockin asiakirjoja , ja niihin luotamme täysin .
Annan kuitenkin kaksi esimerkkiä , joiden tapauksessa ei kuitenkaan ole itsestään selvää , että komission nyt ilmaisemat hyvät aikomukset johtavat hyvään tulokseen .
Ensimmäinen esimerkki on asiakirjojen julkisuus ja luottamuksellisuus .
Edellinen puhuja jo mainitsi jotakin tästä asiasta .
Myös nyt komissiossa , eikä matalalla vaan korkealla tasolla , kiertää asiakirja , jossa asiakirjojen julkisuutta ei lisätä vaan nimenomaan vähennetään .
Esimerkki hyvistä lupauksista ei johda automaattisesti hyvään tulokseen .
Tämä koskee myös hälytyskellojen soittajia .
Kinnock on lausunut myös siitä asiasta kauniita sanoja , mutta samalla on täysin epäselvää - vielä tällä hetkellä , kun meidän täytyy päättää asiasta - , mitä esimerkiksi tapahtuu hälytyskellojen soittajille , jotka eivät saa sisäpuolella mahdollisuutta mutta jotka aikovat turvautua ulkopuolisiin tahoihin , kuten lehdistöön tai parlamenttiin .
Tämäntyyppisiin oleellisiin kysymyksiin tällä alueella ei ole vielä tullut vastausta .
On siis epävarmaa - tällä hetkellä , kun meidän täytyy päättää - , ovatko komission lupaukset kuitenkaan riittävän vahvoja .
Tämä koskee myös esimerkiksi hyvin konkreettisia hankkeita , joita teollisuus- , ulkomaankauppa- , tutkimus- ja energiavaliokunta on tuonut esille .
Mielestäni komission ja Kinnockin täytyy esittää hyviä aikomuksia sekä hyviä suunnitelmia henkilöstöpolitiikasta ja varainhoidosta , mutta kaikkien komission jäsenten , jotka ovat nyt vastuussa sellaisesta osa-alueesta , jossa on ollut menneisyydessä pahoja puutteita , täytyy esittää suunnitelmia tilanteen parantamiseksi eikä kauniita ehdotuksia yleisellä tasolla .
Tällä hetkellä ryhmämme suhtautuu vielä myötätuntoisesti ja kärsivällisesti komissioon , koska sitä ei voida pitää vastuullisena monista menneisyydessä tehdyistä virheistä , mutta kärsivällisyys ei jatku loputtomiin .
Selvää edistystä täytyy näkyä .
Tällä hetkellä luotamme siihen , että komissio esittää hyvät ehdotuksensa , mutta luottamuksemme ei ole automaattista .
Sitten lopuksi , arvoisa puhemies , vastuuvapaus vuodelta 1996 oli lopun alkua edelliselle komissiolle .
Haluan ilmaista toiveeni , tai oikeastaan vielä vahvemmin , haluan vaatia nykyiseltä komissiolta , että vuoden 1997 vastuuvapaus on alku komission rahoituspolitiikan todelliselle uudistamiselle , koska muuten tällä vastuuvapaudella ei ole ollut mitään arvoa .
Kun arvioimme kysymystä , joka koskee vastuuvapauden myöntämistä komissiolle , meidän on tehtävä päätöksemme sen perusteella , mitä todellakin tapahtui kyseisen varainhoitovuoden aikana , tässä tapauksessa vuonna 1997 .
Ryhmämme on vaikea pitää vuoden 1997 varainhoitoa jotenkin ratkaisevasti vuoden 1996 varainhoitoaparempana .
Kyseisenä vuonna vastustimme vastuuvapauden myöntämistä .
Sen vuoksi vastustamme myös varainhoitovuotta 1997 koskevan vastuuvapauden myöntämistä .
Olemme sitä mieltä , että tilintarkastustuomioistuimen toimittama tarkastus vahvistaa tätä käsitystämme .
Uudistusten lupaaminen on sekä hyvä että välttämätön asia .
Annetut lupaukset ovat kuitenkin toistaiseksi vielä lunastamatta , etenkin avoimuuteen liittyvät lupaukset .
Kannatamme sen vuoksi päätöslauselmassa esitettyjä uudistusvaatimuksia , mutta vastustamme vastuuvapauden myöntämistä .
Arvoisa puhemies , ensiksikin minulla on vain myönteisiä sanottavaa siitä hyvästä työstä , jota parlamentin jäsen van der Laan on tehnyt tämän mietinnön parissa .
Kansakuntien Eurooppa -ryhmä vastustaa vastuuvapauden myöntämistä varainhoitovuonna 1997 .
Niin kutsuttua vastuuvapautta käsittelevässä mietinnössä varainhoito käydään läpi erittäin laajasti ja kriittisesti .
Tuemme näitä kriittisiä huomioita , ja sen vuoksi minun on todettava , että näillä perusteilla olisi aivan järjetöntä kannattaa vastuuvapauden myöntämistä .
Tilintarkastustuomioistuimen on ollut mahdotonta antaa tarkastuslausumaa , josta kävisi ilmi , että ne kohteet , jotka varainhoito kattaa , ovat laillisia , ja mielestämme on erittäin ongelmallista , jos parlamentin jäsenet kannattavat vastuuvapauden myöntämistä ilman , että he ovat varmoja kohteiden laillisuudesta .
Enemmistö on hyväksynyt asian sillä ehdolla , että uusi komissio toteuttaa monta uudistusta , joiden avulla pyrimme varmistumaan siitä , että edellisen komission toimikauden tapahtumat eivät toistuisi .
Minun on jälleen kerran todettava , että kyse on erittäin epäonnistuneesta tarkastelutavasta , jossa edellisen komission vuoteen 1997 liittyvä vastuu ja uuden komission tulevaisuutta koskeva vastuu liitetään toisiinsa .
Emme tarkoita sitä , että uusi komissio ei missään tapauksessa joutuisi vastuuseen menneistä tapahtumista .
Mielestämme on vain väärin puhua komission vastuusta toimielimen tasolla .
Vuoteen 1999 mennessä tehdyistä virheistä pitää syyttää kulloinkin asioista vastuussa olleita henkilöitä , emmekä me voi vielä tietää , pystyykö uusi komissio hoitamaan tehtävänsä paremmin .
Tämä merkillinen menettely merkitsee sitä , että parlamentti ei aseta vuoden 1997 varainhoidosta vastuuseen sitä tahoa , jolle vastuu kuuluu , nimittäin edellistä komissiota .
Vuoden 1996 varainhoito kaatoi edellisen komission , ja vuoden 1997 varainhoito on täsmälleen yhtä ongelmallinen .
Sen vuoksi meillä ei ole minkäänlaista perustetta myöntää vastuuvapautta .
Jätämme äänestämättä siinä äänestyksessä , joka koskee päätöstä tilien päättämisestä , ja lopuksi haluamme korostaa , että päätöslauselmaehdotuksessa on annettu useita oikeanlaisia ohjeita , joten äänestämme ehdotuksen puolesta .
Arvoisa puhemies , vastuuvapauspäätöksen tekemistä varainhoitovuonna 1997 lykättiin , koska silloinen komissio oli eronnut , kun päätös oli määrä tehdä , ja toimi vain virkaa toimittavana komissiona .
Nyt parlamentin jäsen van der Laanin mietinnössä jonka hyväksi hän on tehnyt paljon työtä , mistä häntä on syytä kiittää sydämellisesti ehdotetaan , että komissiolle myönnettäisiin vastuuvapaus varainhoitovuonna 1997 .
Voi kysyä , miksi nykyiselle komissiolle myönnetään vastuuvapaus sen edeltäjän talousarvion toteutuksesta jäsen Camre puhui juuri siitä , varsinkin kun edeltävältä varainhoitovuodelta 1996 ei myönnetty vastuuvapautta .
Niin asia nyt vain kuitenkin on .
Tehtävien siirtymisen myötä uuden komission pitää ottaa vastuu myös menneistä aikaansaannoksista ja menneistä virheistäkin .
Koska vastuuvapaus voidaan komission kollegiaalijärjestelmän vuoksi myöntää vain koko komissiolle , evätä vain koko komissiolta tai päätöksentekoa voidaan lykätä vain koko komission osalta , silläkään ei ole enää merkitystä , että neljä nykyisen komission jäsentä kuului myös entiseen komissioon , joka ei ole vielä saanut vastuuvapautta , ja kuuluu taas tähän toimielimeen .
Tämä kysymys olisi pitänyt esittää uutta komissiota virkaan asetettaessa .
Jos parlamentti kannattaa tällä viikolla talousarvion valvontavaliokunnan ehdotusta ja myöntää vastuuvapauden , komissio ei saa käsittää sitä avoimena sekkinä .
Minun mielestäni jäsen van der Laanin mietinnön tärkein osa on nimittäin sen kolmas osa , päätöslauselmaesitys .
Sen sisältämät kahdeksan otsikon alla luetellut ehdot liittyvät tiiviisti vastuuvapauden myöntämiseen , ja niiden toteuttaminen on päätöksemme edellytys .
Seuraavien vuosien vastuuvapausmenettelyjen kuluessa 1998 on jo käsiteltävänä parlamentin on tutkittava erittäin vakuuttavasti , myönsikö se komissiolle liian nopeasti laakerinlehdet varainhoitovuodelta 1997 .
Meillä on pian käytössämme koetinkiviä , kunhan komissio esittää uudistusohjelmansa .
Tutkimme varainhoitovuoden 1998 vastuuvapausmenettelyn yhteydessä , ovatko tehokkuus , avoimuus ja vastuullisuus samoin kuin perinpohjainen vastuuvapauden myöntäjälle tiedottaminen toteutuneet .
Arvoisa puhemies , kollega van der Laan suosittelee vastuuvapauden myöntämistä varainhoitovuonna 1997 , ja me ymmärrämme sen huomaavaiseksi eleeksi uutta komissiota kohtaan , kuten edeltävät puhujat jo sanoivatkin .
Tämä vastuuvapaus myönnetään sen komission antaman ilmoituksen perusteella , että komissio aikoo toteuttaa laajoja uudistuksia ; näin lukee päätöslauselmaesityksen ensimmäisessä numeroidussa kohdassa .
On kuitenkin pelkkää harhaa uskoa , että maailmassa vallitsisi taas järjestys sen jälkeen kun varainhoitovuoden 1996 vastuuvapauden epäämisen jälkeen nyt myönnettäisiin vastuuvapaus varainhoitovuodelta 1997 !
Vastauksetta on jäänyt minun mielestäni ennen kaikkea kysymys siitä , kuinka laajasti uusi komissio on todella valmis alistumaan ja alistamaan virkailijansa parlamentin ja oikeusviranomaisten valvontaan .
Esimerkki : yksi ensimmäisistä kysymyksistä , jota jouduimme käsittelemään uudessa talousarvion valvontavaliokunnassa , oli niin sanottu tapaus Fléchard , eli petokset voin viennin yhteydessä entiseen Neuvostoliittoon 90-luvun alussa .
7. tammikuuta 1994 komission korkea-arvoiset virkailijat päättivät , että kyseinen yritys saa pääosin anteeksi sille oikeastaan lankeavan lähes 18 miljoonan euron sakon .
Tämä oli selvä yhteisön sääntöjen rikkomus .
Me saimme tiedon siitä vasta vuoden 1998 lopussa saapuneen nimettömän kirjeen ansiosta .
Kaikki siitä Prodin komission jäseniltä kuulemani voidaan tiivistää siten , että olisi parempi katsoa tulevaisuuteen kuin penkoa näin kauan sitten tapahtuneita asioita .
Ennenkuulumatonta tässä on se , että aikoinaan osallisena olleet pääjohtajat ja johtajat julistettiin syyttömiksi , että 7. tammikuuta 1994 pidetyn ratkaisevan kokouksen pöytäkirja on muka kadonnut selittämättömästi .
Siitä ei ole ollut olemassa vain yhtä kappaletta vaan jopa useita .
Jokainen osanottaja on muka saanut yhden kappaleen , mutta kaikki ovat valitettavasti kadonneet , kaikki !
Tässä kohdassa viimeistään on mahdotonta sanoa : unohdetaan koko juttu !
Tämä on tapaus , jonka pitäisi olla OLAFin tutkittavaksi joutuvien , sisäisiin asioihin liittyvien tapausten luettelossa , mutta minun tietääkseni se ei ole siellä vieläkään .
Se kuuluu kuitenkin myös tapauksiin , joihin asiasta vastaavien oikeusviranomaisten pitäisi kiinnittää huomiota , sillä asiakirjojen ja pöytäkirjojen kadottaminen ei ole loppujen lopuksi mikään pikkurike vaan Belgian rikoslain 241 artiklan mukaan nimenomaan rangaistava teko .
Voin vain sanoa : palaamme siihen varmasti varainhoitovuoden 1998 vastuuvapausmenettelyn yhteydessä .
Arvoisa puhemies , me kaikki muistamme , että parlamentti päätti lykätä varainhoitovuoden 1997 vastuuvapauden myöntämistä odottaessaan selvityksiä uuden komission sisäisiä uudistuksia koskevista pyrkimyksistä .
Tapahtuneen seurauksena komissio on antanut monenlaisia sitoumuksia , ja se on tietenkin omaksunut monia uudistustoimia .
On vain reilua myöntää , että uusi puheenjohtaja , Romano Prodi , ja hänen joukkueensa ovat epäilemättä sitoutuneet panemaan parlamentin asettamat varainhoidon valvontaa koskevat vaatimukset täytäntöön .
Nyt komission uudistuksia on kuitenkin käsiteltävä niiden keskustelujen yhteydessä , joita aiotaan käydä ennen tulevaa hallitustenvälistä konferenssia ja monien EU : n politiikkojen ja aloitteiden uudistamista .
Voimassa olevat EU : n sopimukset aiotaan tarkistaa niin , että varmistetaan esimerkiksi laajentumisprosessin onnistuminen .
En epäile lainkaan , etteikö EU : n toimielinten lisäuudistuksia aiottaisi analysoida tässä keskustelussa .
Kuitenkin pienen jäsenvaltion näkökulmasta on tärkeää , että komissiota uudistettaessa se tehdään niin , että taataan pienten jäsenvaltioiden edustus komissiossa .
Arvoisa puhemies , komissiolle myönnetään nyt vastuuvapaus vuoden 1997 varainhoidosta , mutta tosiasiassa se ei ansaitse sitä .
Vastuu vuoden 1997 varainhoidosta kuuluu edelliselle komissiolle , ja sen vuoksi nykyinen komissio on sitä mieltä , että se ei voi kantaa siitä vastuuta .
Pitää paikkansa , että vuoden 1997 talousarvion toteuttaminen kuului edellisen komission tehtäviin .
Nykyinen komissio on puolestaan kuitenkin sitoutunut selvittämään vanhat skandaalit , ja minun on myönnettävä , että en ole erityisen vakuuttunut asioiden etenemisestä .
Entisten aikojen asenne , jonka mukaan asiat lakaistaan maton alle ja omia ystäviä suojellaan , vallitsee valitettavasti edelleenkin .
Osa on sitä mieltä , että meidän kannattaisi unohtaa vanhat synnit ja aloittaa uudestaan puhtaalta pöydältä .
Mielestäni emme voi aloittaa puhtaalta pöydältä , jos emme selvitä asioita kunnolla .
Viittaan tässä erityisesti aikaisempiin ECHOon liittyviin skandaaleihin .
Olen erittäin närkästynyt siitä , että asiaan liittyviä asiakirjoja on niin vaikea saada .
Edustan ECHOa talousarvion valvontavaliokunnassa ja minun on hyvin vaikeaa tehdä työtäni , jos komissio ei anna minulle tarvittavia tietoja .
Ulkopuolelta katsottuna näyttää siltä , että komissio salaa jotakin .
Omat tutkimukseni viittaavat valitettavasti myös siihen , että niin saattaa ollakin .
Komissio peittelee jotakin , ja ikivanha käytäntö toistuu näin jälleen .
Tuo käytäntö kaatoi komission .
Sen vuoksi yhdyn täysin kehotukseen , jonka mukaan parlamentille on annettava ehdoton oikeus tutustua asiakirjoihin .
Muutoin emme voi tehdä työtämme .
Arvoisa puhemies , arvoisa esittelijä , hyvät parlamentin jäsenet , toivon , että voin vastata myöntävästi kysymykseen siitä , ansaitsemmeko vastuuvapauden .
Talousarvion vastuuvapausmenettelyhän antaa yhdessä tilintarkastustuomioistuimen kertomuksen kanssa veronmaksajille tietoa siitä , onko budjettivaroja käytetty säästäväisesti ja kuinka säästäväisesti niitä on käytetty poliittisten prioriteettien mukaisesti , missä on tehty virheitä , ja ennen kaikkea , mihin toimiin virheiden välttämiseksi ryhdytään .
Julkisesti tiedetään , ja komissiokin tietää sen viime vuodesta , jolloin vastuuvapaus evättiin , mikä johti sitten vanhan komission eroon , että Euroopan parlamentti ei pidä vastuuvapausmenettelyä pelkkänä rutiinina vaan käsittelee asiat erittäin tarkasti .
Tämänpäiväinen keskustelu varainhoitovuoden 1997 vastuuvapaudesta päättää siksi pitkän prosessin .
Se koski näennäisesti kaikkia tärkeitä asioita , joita komissio on laajasti ymmärtäen käsitellyt .
Parlamentin jäsen van der Laanin mietinnössä käsitellään kaikkia näitä välineitä .
Mietintö on erittäin kunnianhimoinen .
Siinä keskitytään uudistuksiin , jotka on aloitettu , ja ennen kaikkea niihin , jotka pitää aloittaa .
Komissio jakaa esittelijän kunnianhimoisen asenteen .
Saanen onnitella teitä , hyvä parlamentin jäsen van der Laan , tästä todella erittäin kunnianhimoisesta mietinnöstä .
Haluaisin nyt käsitellä lähemmin joitakin mietinnön kohtia .
Ensimmäiseksi käsittelen kysymystä , joka vie oikeutetusti erittäin paljon tilaa , nimittäin tehtävien ulkoistamista .
Keskustelimme siitä erittäin perusteellisesti valiokunnassa , myös varainhoitovuoden 2000 talousarviomenettelyn yhteydessä .
Komissio on luvannut parlamentille ryhtyä erittäin pikaisiin toimiin tässä asiassa .
Teknisen avun toimistojen ( BAT ) osalta ulkopolitiikka on tärkeimmässä osassa .
Kollegani Chris Patten on jo perustanut viime vuoden lopussa muiden ulkopolitiikasta vastaavien komission jäsenten kanssa tarkasteluryhmän , joka käy erittäin nopeasti läpi nykyisten teknisen avun toimistojen tehtävät ja tutkii , mitä tehtäviä tulevaisuudessa pitää teettää toisessa muodossa .
Ryhmä otti tavoitteekseen esittää heti kokonaisuudistuksen esittämisen jälkeen erityisiä ehdotuksia myös tällä ulkopolitiikan alueella .
Komissio ei todennäköisesti pysty esittämään yksityiskohtaista ehdotusta tällä alueella maaliskuun loppuun mennessä , mutta toivomme , että hyvin pian sen jälkeen .
Korostitte mietinnössänne kokonaisvaltaista lähestymistapaa .
Tämä kokonaisvaltainen lähestymistapa on osa uudistuspakettia .
Halusin kuitenkin mainita myös sen , että valmistelemme konkreettisia toimia erityisesti tällä ulkopolitiikan alueella myös parlamentin jäsen Bourlangesin mietinnön mukaisesti .
Mietinnössä esitettyjen muiden vaatimuksien tavoitteena on avoimuuden lisääminen .
Haluaisin vakuuttaa , että käsittelette siinäkin asiassa komission uudistusten yhtä tavoitetta .
Komissio haluaa olla avoin komissio , joka rajoittaa parlamentille tiedottamista vain silloin , kun on puolustettava suojelemista vaativia etuja .
Luotan siihen , että näitä kysymyksiä voidaan säädellä toimielinten välisessä sopimuksessa .
Komissio parantaa myös tilinpäätöstiedoista tiedottamista , oikeudellisia velvoitteitaan pitemmälle , kuten te ja tilintarkastustuomioistuin vaaditte .
Suostuin jo tilintarkastustuomioistuimen kertomuksesta käydyssä keskustelussa tähän kohtaan , joka sisältyy myös tähän mietintöön , nimittäin järjestelmälliseen seurantaan , koska pidän sitä välttämättömänä .
Komissio on jo päättänyt ehdotuksestani , että tilintarkastajien pitää jo vuoden 1999 tilejä tarkastaessaan toimia niin , että tilintarkastustuomioistuimen esittämä arvostelu otetaan huomioon , nimittäin niin , että maksetut ennakot käsitellään kirjanpidossa erikseen , jotta nämä tiedot olisivat valmiina .
Lisäksi petostentorjuntaa tehostetaan edelleen .
Puhuimme tänään aamupäivälläkin jo lyhyesti OLAFista .
Saanen vielä kerran mainita vuoden 2000 talousarvioon varatut henkilöstön lisäykseen tarkoitetut määrärahat .
Hyvä jäsen Stauner , aamulla mainitsemaani kannettahan ei pelkästään aiota nostaa , vaan se on jo jätetty .
Minun mielestäni tämäkin osoittaa , että komissio ei aio sietää sitä , että jotkin elimet pyrkivät välttämään tätä parlamentin ja neuvoston tekemää päätöstä , vaan että se koskee kaikkia Euroopan yhteisön elimiä .
Lopuksi vaaditte myös vuoropuhelun parantamista , vuoropuhelun lisäämistä jäsenvaltioiden kanssa parannuksista , joita tarvitaan niiden toimien yhteydessä , joissa ne käyttävät yhteisön varoja .
Tuen vaatimuksianne tässäkin asiassa ja pidän huolta niiden toteuttamisesta siltä osin kuin ne koskevat komissiota .
Gazan sairaalaa ja Palestiinan parlamenttia koskevissa asioissa voin ilmoittaa teille , että Gazan sairaala avataan , ja se on polikliinista hoitoa saavien potilaiden käytettävissä 15. heinäkuuta ja sairaalapotilaiden käytettävissä 15. lokakuuta alkaen vuonna 2000 .
Toiseksi komissio tiedottaa 31. maaliskuuta Euroopan parlamentille sairaalaan liittyvistä edistysaskeleista ja edistysaskeleista , joita saavutetaan niiden asiantuntijoiden valinnassa , jotka valmistelevat Palestiinan parlamentin rakentamiseen liittyvät tarjouskilpailuasiakirjat .
Kaikki uudistustoimet , joita olen käsitellyt , ovat osa kokonaisvaltaista lähestymistapaa .
Kollegani Kinnock esittelee teille komission kokonaisvaltaisen lähestymistavan ja puhuu tällä virkakaudella etusijalle asetettavista poliittisista tavoitteista sekä lähestymistavan yksityiskohdista ja konkreettisesta ja ennen kaikkea tarkistettavissa ja ymmärrettävissä olevasta aikataulusta .
Suunnitelmien toteuttamisen on tarkoitus tehdä koko Euroopan unionista ja sen elimistä iskukykyisempiä ja avoimempia .
Parlamentin tehtävä on valvoa komission toimia erityisesti vastuuvapausmenettelyn yhteydessä .
Komissio tietää totisesti , kuinka konkreettisesti ja tarkasti Euroopan parlamentti tätä valvontaa toteuttaa .
Sitäkin iloisempi olen siitä , että suhtaudutte myönteisesti aloitettuihin uudistustoimiin ja olette valmiita saattamaan vuoden 1997 vastuuvapausmenettelyn myönteiseen päätökseen .
Paljon kiitoksia , arvoisa komission jäsen Schreyer !
Keskustelu on päättynyt .
Äänestys toimitetaan huomenna klo 12.00 .
 
Riippumattoman asiantuntijakomitean toinen kertomus Esityslistalla on seuraavana van Hultenin laatima talousarvion valvontavaliokunnan mietintö ( A5-0001 / 2000 ) komission uudistamista käsitelleen riippumattoman asiantuntijakomitean toisen kertomuksen johdosta toteutettavasta toiminnasta .
Arvoisa puhemies , tähän aikaan viime vuonna Euroopan parlamentti asetti André J. Middelhoekin johtaman riippumattoman asiantuntijakomitean tutkimaan Euroopan komissioon kohdistuneita petos- , nepotismi- ja korruptiosyytöksiä .
Maaliskuun 15. komitea julkisti ensimmäisen kertomuksensa , jossa todettiin : " On yhä vaikeampaa löytää ketään , jolla olisi edes vähimmässä määrin vastuuntuntoa . "
Muutaman tunnin kuluttua kertomuksen esittämisestä puheenjohtaja Santer ilmoitti koko komissionsa erosta .
Eroaminen merkitsi kiivaan kamppailun päättymistä yhä varmaotteisemman parlamentin ja skandaalisyytöksissä rämpivän komission välillä .
Sen jälkeen tilanne Brysselissä on muuttunut täysin toisenlaiseksi ; uusi , vahvistunut parlamentti on valittu ja uusi komissio astunut virkaan .
Puhuessaan parlamentissa kesäkuun 21. päivä puheenjohtajaehdokas Prodi lupasi ottaa kaikin tavoin huomioon komission uudistuksia käsitelleen riippumattoman asiantuntijakomitean kertomuksen , johon sisältyy 90 yksityiskohtaista suositusta , joista tänään keskustelemme .
Uusi komissio on jo ryhtynyt merkittäviin toimiin päästäkseen irti vanhoista toimintamalleistaan .
Komission jäseniä ja heidän kabinettejaan koskevat menettelysäännöt on otettu käyttöön .
Symbolisena , mutta merkittävänä eleenä komission jäsenet ovat vapaaehtoisesti luopuneet oikeudestaan ostaa alkoholia , tupakkaa , bensiiniä ja kulutushyödykkeitä verottomasti .
Uudet johtavien virkamiesten nimittämistä ohjaavat säännöt on laadittu ja pantu täytäntöön .
Osastojen määrää on vähennetty .
Mielestäni komissio on osoittanut muutospyrkimyksensä selvästi ja ennennäkemättömällä innolla , ja se ansaitsee tästä siksi kiitosta .
Uudistusten tarkoituksena on luoda yleisellä tasolla vahva ja rehellinen unionin julkinen hallinto , jossa hallinnolla on tarvittavat välineet suoriutua tehtävistään tehokkaasti ja aikaansaavasti , eli sellaisen hallinnon luominen , jossa virkamiehille on annettu keinot suoriutua tehtävistään ja jossa he ovat täysin selontekovelvollisia kaikilla tasoilla ; ja sellaisen hallinnon luominen , jossa tunnustetaan ansiot ja palkitaan niistä ja kannustetaan virkamiehiä kehittymään täyteen mittaansa .
Tämän saavuttamiseksi vaaditaan toimia neljällä alalla .
On ensinnäkin tehostettava komission varainhoitoa ja varainhoidon valvontaa .
Eräs suurimmista ongelmista on toimivan varainhoidon valvontajärjestelmän puuttuminen .
On toimittava niin , että komission pääosastoilla on täysi vastuu omista menoistaan varainhoidon valvonta mukaan luettuna .
On perustettava uusi riippumaton tilintarkastusyksikkö .
Pääosastojen on julkaistava erilliset vuosikertomukset ja tilit , jotta voidaan selvästi tunnistaa ongelma-alueet , ja niille on asetettava vuosittaiset tavoitteet petosten ja säännönvastaisuuksien vähentämiseksi .
Tämän lisääntyneen autonomian vastapainoksi on toimittava niin , että pääjohtajilla on täysi ja henkilökohtainen vastuu tekemistään toimista .
On selvää , että siirtymäaika tällaiseen uuteen järjestelmään vie oman aikansa .
Muutoksia varainhoitoasetukseen vaaditaan , ja parlamentilla on oltava sananvaltaa näissä muutoksissa .
Vaikka komission onkin varmistettava , että se kunnioittaa perustamissopimusta ja varainhoitoasetusta siirtymävaiheen aikana , tämä ei saa olla tekosyynä sille , että mitään ei tapahdu .
Tällä hetkellä tarvitaan kiireellisiä muutoksia .
Toiseksi on tehostettava petosten , huonon hallinnon ja nepotismin torjuntaa .
Ensinnäkin on luotava sellainen hallintokulttuuri , jossa ne eivät menesty .
Tämä edellyttää , että komission jäsenet ja korkeat virkamiehet antavat selkeän esimerkin , sekä asianmukaista koulutusta .
Toiseksi on tehostettava nykyisiä petostentorjuntamekanismeja .
Aiemmin tänä vuonna perustettu komission elin OLAF eli Euroopan petostentorjuntavirasto on asetettava Euroopan riippumattoman yleisen syyttäjän alaisuuteen ; yleisen syyttäjän tehtävänä on valmistella syytetoimia kansallisia oikeusviranomaisia varten tapauksissa , joissa jäsenvaltiot ja yhteisön toimielinten virkamiehet ovat tehneet unionin taloudellisiin etuihin kohdistuvia rikoksia .
Ehdotus voidaan tehdä ja se olisi tehtävä perustamissopimuksen 280 artiklan perusteella tämän vuoden puolivälissä .
Kolmanneksi on puolustettava Euroopan julkisen elämän standardeja .
Poliittinen kriisi , joka johti aiemmin tänä vuonna komission eroon , on osoittanut selvästi , että tarvitaan yksiselitteiset ja käyttökelpoiset menettelysäännöt .
Sittemmin on otettu käyttöön erilaisia uusia käytäntöjä .
Parlamentin on arvioitava ne ja niistä olisi tehtävä oikeudellisesti sitovia .
Yhteisön toimielinten olisi otettava esimerkkiä joistakin jäsenvaltioista , erityisesti Yhdistyneestä kuningaskunnasta , ja luotava julkisen elämän standardien komitea , joka antaisi neuvoja unionin toimielinten ammattietiikkaan ja menettelysääntöihin liittyvissä asioissa .
Rikkomuksista ilmoittavia henkilöitä , jotka toimivat hyvässä uskossa on suojeltava .
Viime vuoden lopussa komission jäsen Kinnock kertoi uusista toimista rikkomuksista ilmoittavien henkilöiden suojelemiseksi .
Tämä olisi aloitettava viipymättä .
Vaikka tällaiset toimet eivät koskaan voi olla vaihtoehto hyvälle johtamiselle , ne ovat hätäkeino , kun jokin epäonnistuu .
On ehdottoman tärkeää , että uudistukset eivät rajoitu pelkästään komissioon .
Parlamentin on itse harkittava sisäisten sääntöjensä , hallinnollisten menettelyjensä ja johtamiskäytäntöjensä parantamista .
Lopuksi , komission henkilöstöresursseja koskeva politiikka on modernisoitava .
On selvää , ettei se enää vastaa modernin monikansallisen organisaation vaatimuksia .
Työmarkkina-asiat ovat usein toimineet uudistuksen jarruna , ja uudistus on viivästynyt aivan liian pitkään .
Urasta yhteisön toimielinten palveluksessa on tehtävä houkuttelevampi .
Liian monet uudet virkamiehet jättävät työnsä muutaman vuoden jälkeen .
Ansioista on saatava tunnustusta , ja niistä on palkittava .
Erityistaitojen kehittämisen on oltava välttämätön ehto ylenemiselle .
Ylentämismenettelystä on tehtävä oikeudenmukaisempi ja avoimempi .
Viimeisenä , muttei vähäisimpänä asiana myös palkka- ja etuuspakettia on uudistettava .
Siitä on tehtävä joustavampi ja sellainen , että se reagoi työmarkkinaoloihin .
Siitä on riisuttava joitakin vanhentuneita osia , ja siinä on otettava huomioon suuren yleisön oikeutetut huolenaiheet , sillä yleisö ei pysty ymmärtämään , miksi unionin virkamiehille olisi maksettava ulkomaanlisää loputtomasti avointen rajojen Euroopassa tai miksi virkamiesten olisi maksettava usein paljon alhaisempia veroja kuin jäsenvaltioissa on .
Komission jäsen Kinnock esittelee huomenna uudistusta koskevan tiedonannon .
Tähän tiedonantoon on sisällyttävä selvä aikataulu .
Kun uusi komissio ja uusi parlamentti ovat nyt koossa ja toiminnassa , ajankohta uudistukselle on parempi kuin koskaan aikaisemmin ja luultavasti parempaa hetkeä ei tulisi jatkossakaan .
Unioni laajentuu jo lähivuosina .
Euroopan on nyt aika panna toimielintensä asiat kuntoon ja iskostaa toimielimiin kuten riippumattomat asiantuntijat olisivat voineet sanoa vastuuntuntoa .
Viime vuoden kesäkuussa Euroopan äänestäjät lähettivät selvän viestin siitä , että he ovat kyllästyneitä huonosta hallinnosta ja nepotismista kertoviin loppumattomiin juttuihin .
On olemassa varsin yksinkertainen tapa suhtautua näihin juttuihin .
Meidän on päästävä eroon huonosta hallinnosta ja nepotismista . .
( IT ) Arvoisa puhemies , en haluaisi , että minut ymmärretään väärin toivon vilpittömästi , ettei niin käy , ja niinpä sanon heti alkuun kannattavani ilman muuta petosten torjuntaa ja tukevani ponnekkaasti asianmukaisia ja välttämättömiä uudistuksia .
On kyse aiheesta , joka ei ole yksinkertainen ja joka ansaitsisi osakseen paljon laajemman käsittelyn , mutta otan esiin ainoastaan muutamia seikkoja , ja näin myös siksi , että voimme , mikäli mahdollista , tiedostaa sen , mistä keskustelemme .
Kaikki asiantuntijat voivat antaa tietoja , uutisia , lausuntoja ja neuvoja , mutta heillä ei ole poliittista eikä vaalien kautta saatua vastuuta , mikä onkin oikein .
Mielestäni juuri poliitikkojen onkin tutkittava sitä , mitä asiantuntijakomitean kertomuksesta voidaan saadaan irti ja mitä ei voida kokonaisuudessaan ottaa huomioon sellaisella asenteella , joka on jossakin tilanteessa vaikuttanut ja vaikuttaa minusta edelleen itsensä vahingoittamiselta .
Mielestäni otan esiin vain muutaman seikan vain ja ainoastaan parlamentti voi ryhtyä toimiin parlamentin jäsenten osalta , sillä Euroopan parlamentin arvovalta ja edustuksellisuus vaarantuisivat seuraavina vuosina perinpohjaisesti , eikä tämä toimielin kehittyisi , niin kuin sen pitäisi , jos näin ei olisi .
Olen myös sitä mieltä , että on tärkeää , ettei kukaan voi , eikä saakaan kieltää Euroopan parlamenttia tai sen valiokuntia ottamasta selvää jostakin asiasta .
Moraalin , kurin ja pidättyvyyden on oltava ominaista parlamentin jäsenille heidän hoitaessaan heille annettuja tehtäviä , mitä ei tietenkään kuka tahansa voi määrätä .
Haluaisin tähdentää sitä , ettei ole olemassa Euroopan yhteistä oikeusjärjestelmää , vaan jokaisessa jäsenvaltiossa on oma erillinen oikeusjärjestelmänsä .
Vaarana on , että käsiteltäväksi lähetetään samanarvoisia tapauksia , joista sitten määrätäänkin erilainen rangaistus .
Olen samaa mieltä tutkintajärjestelmän aloittamisesta , mutta olen myös syvästi vakuuttunut siitä , että oikeus puolustukseen on tunnustettava yhtäläisenä ja kuitenkin yhtä tarpeellisena oikeutena .
En yhdy siihen näkemykseen , että Euroopan yhteisön virkamiehiä olisi asetettava syytteeseen äärimmäisen helposti ja yksinkertaisesti : ilmiantaminen ei menetelmänä kuulu enää 2000-luvulle .
Lopuksi , arvoisa puhemies , olen sitä mieltä , että demokratiaperiaatteen on lähdettävä parlamentista : on tehtävä sellaisia uudistuksia , joilla parlamentin toimivalta kasvaa ja laajenee eikä vähene .
Tämä esittelijä van Hultenin mietinnöstä käytävä keskustelu palauttaa mieliimme sen tiukan keskustelun , jota käytiin yhdestä unionin toimielinten vaikeimmasta vaiheesta niiden vuonna 1957 alkaneessa historiassa .
Euroopan parlamentin kieltäytyminen vastuuvapauden myöntämisestä ja vuoden 1996 talousarvion lopullinen hylkääminen ; parlamentin vuosi sitten monen syyn perusteella antama epäluottamuslause ; ja riippumattoman asiantuntijakomitean komission uudistusta koskeva ensimmäinen kertomus , joka johti komission jäsenten joukkoeroamiseen , ovat tällä hetkellä kaikki osa unionin kulttuuriperinnettä .
Ne meistä , jotka olivat mukana näissä historiallisissa tapahtumissa , muistavat varmaan hyvin , että mitkään näistä mullistuksista ei olisi tapahtunut , jos me emme olisi käyttäneet parlamentaarista valtaamme saadaksemme aikaan muutoksia komission toimintatavoissa .
Älkää unohtako , että ministerineuvosto , joka ei tänäänkään ole läsnä keskustelemassa kanssamme , hyväksyi vastuuvapauden vuodelle 1997 ei vuodelle 1996 samana päivänä , kun komissio erosi maaliskuun 15. päivänä .
Nyt käsissämme on riippumattoman asiantuntijakomitean toinen kertomus , johon saimme tutustua ja josta keskustelimme lyhyesti viime syyskuussa .
Suurin huolen aiheemme PPE-puolueessa on sen varmistaminen , että yleisön luottamus Euroopan komissioon palautuu .
Lisätoimet lujan Euroopan rakentamiseksi valuvat hukkaan , jos Euroopan kansalaiset katsovat , ettei ole olemassa asianmukaista demokraattisen selontekovelvollisuuden järjestelmää yli-innokkaille virkamiehille .
Emme missään oloissa luovu siitä , minkä olemme viime kuukausien aikana saavuttaneet , sillä mielestämme näin edistämme avoimuutta ja läpinäkyvyyttä .
Siksi pidämme tärkeänä , että komission jäsen Kinnockin viime viikkoina esittämät lukuisat komission ilmoitukset , joissa on tehty kaikenlaisia poliittisia ehdotuksia , kirjataan nopeasti valkoiseen kirjaan .
Tällainen kertoisi halusta edetä nopeasti , ja se antaisi myös sellaisen vaikutelman , että komissio on pikemminkin tiedonvälitystilassa kuin kuuntelutilassa .
Huolestumisemme saa vahvistusta , jos viime päivinä liikkunut huhu on totta nimittäin se , että komissio haluaisi rajoittaa ankarasti parlamentin jäsenten tiedon saatavuutta .
Viime kädessä tämä oli yksi niistä syistä , jotka johtivat edellisen komission eroon .
Eikö siitä ole otettu oppia ?
Tieto siitä , että Euroopan parlamentin ja komission välisten suhteiden puitteet tarvitsevat yhä lisäneuvotteluja , johti siihen , että olimme eri mieltä esittelijän kanssa , kun keskustelimme valiokunnassa hänen mietinnöstään .
Emme voineet mitenkään yhtyä hänen näkemykseensä siitä , että olisi parlamentin kannalta alentavaa asettaa yksityiskohtaisia ohjeita siitä , mitä haluamme komission ottavan esiin uudistuspaketissaan .
Arvoisa van Hulten , mitä väljempiä päätöslauselmamme ovat , sitä enemmän annamme komissiolle sekä teidän entisille kollegoillenne neuvostossa vapauksia tehdä niin kuin he haluavat .
Uskomme , että huomattava määrä asiantuntijakomitean suosituksista olisi pantava täytäntöön .
Olemme PPE-DE-ryhmän tavoin antaneet kaikki asiantuntijakomitean suositukset valiokunnalle ja monet niistä on tällä hetkellä kirjattu mietintöön , joten valiokunnassa van Hultenin mietinnön luonne muuttui täysin .
Olemme jättäneet uudelleen käsiteltäviksi joitakin valiokunnassa hylättyjä tarkistuksia .
Haluamme varsinkin , että menettelysääntöjä tarkistetaan niin , että niihin sisällytetään erityisesti maininta ansioista ja johtamiskyvyistä , jonka te , arvoisa komission jäsen , hyväksyitte viime syyskuun kuulemistilaisuuksissamme ja joka pitäisi siis sisällyttää näihin menettelysääntöihin varsinkin käsiteltäessä nimityksiä ja ylennyksiä .
Tulevaisuuden kannalta tiedämme , että olemme Euroopan komission jatkuvaa uudistamista edellyttävän pitkän prosessin alussa .
Haluamme erityisesti , että muualla maailmassa tunnustetaan , että se , mitä komission virkamiehiltä vaaditaan , on ahkeruus ja erinomainen pätevyys .
Tätä mainettahan muutamien yksilöiden sopimaton käytös on tahrannut .
Arvoisa komission jäsen , koska olitte mukana edellisessä komissiossa , te tiedätte , miksi kriisiin ajauduttiin .
Lyhyesti ja ytimekkäästi : oli käynnistetty sellaisia ohjelmia , joiden hoitamiseen ei ollut riittäviä henkilöstöresursseja .
Vaadimme , että käytätte tilaisuutta hyväksenne asettaaksenne komission henkilöstön todellisten tarpeiden mukaiseksi niin , että lähtökohtana ovat komission olennaiset vastuualueet ja niihin liittyvät toimet .
Kantamme oli tässä asiassa varsin selvä vuoden 2000 talousarvion yhteydessä .
Aiomme seuraavien viiden vuoden ajan olla valppaina , jotta varmistetaan , että tällä hetkellä ehdotetut uudistukset pannaan täysimääräisinä täytäntöön , ja aiomme tukea ponnisteluja toimielinten uudenaikaistamiseksi .
Samoin emme myöskään aio epäröidä perua taloudellista tai muuta tukeamme , jos ryhdytään sellaisiin toimiin , jotka eivät ole komission puheenjohtaja Romano Prodin ennen nimitystään lupaaman avoimuuden mukaisia .
Toivotaan , että voimme välttää institutionaaliset kriisit pitämällä yllä jatkuvaa vuoropuhelua , jonka lähtökohtana on alusta alkaen se , että parlamentti on tasaveroinen kumppani päätettäessä komission uudistusten lopputuloksista .
Arvoisa puhemies , minun on aloitettava pahoittelemalla sitä , etten voi esittelyssäni olla alkuunkaan yhtä dramaattinen kuin jäsen Elles .
Voinen aluksi kiittää esittelijä van Hultenia tästä mietinnöstä .
Mietintö on erinomainen .
Olisi ollut väärin parlamentin kannalta , jos mietintöön olisi hampaita kiristellen kirjattu jokainen ulkopuolisesta elimestä tuleva suositus , sillä parlamentilla pitäisi olla oma mielipiteensä näissä asioissa .
On meille eduksi , että jäsen van Hultenin laatima mietintö on tarkkaan kohdennettu .
Saanen kehottaa jäsen Ellesiä olemaan ajattelematta nurinkurisesti .
On kyllä totta , että sosialistit menettivät paljon , mutta heitä ei ole vielä kukistettu täysistunnossa , ja saanen varoittaa häntä , että niin ei ehkä huomenna käykään .
Haluaisin kiittää komission jäsen Kinnockia kaikesta siitä , mitä hän on tähän mennessä tehnyt .
Hän on näyttänyt selvästi sitoutumisensa radikaalin muutoksen aikaansaamiseen .
Kaikkein keskeisintä tässä asiassa on yrittää synnyttää ja herättää vastuuntuntoa .
On selvää , että sitä on kehitettävä kaikilla tasoilla ja että samalla on tunnistettava kunkin tason tarpeet komissiossa .
On selvää , että meidän on saatava varainhoitoasetukseen muutoksia .
Se on tärkeää .
Meidän on lopetettava se , että vastuuta siirrellään yhdeltä ihmiseltä toiselle .
Jos komissiossa on tehty virhe , meidän on saatava oikeat ihmiset siitä vastuuseen .
Meidän on oltava varmoja siitä , että tehtävien jatkuva laiminlyönti johtaa erottamiseen .
Muualla tämä on luonnollista , mutta näyttää siltä , että komissioon sovellettuna se on erittäin mullistava ehdotus .
Emme voi antaa sellaisen tilanteen jatkua , jossa epäpätevyys , huono hallinto ja petokset syövät Euroopan veronmaksajien rahoja , ja vastineeksi veronmaksajat saavat huonoa palvelua .
Annan teille tästä yhden esimerkin .
Vuoden 1998 tilintarkastustuomioistuimen raportin mukaan virhe valuuttakurssin laskemisessa maksoi Italian viinien tapauksessa Euroopan veronmaksajille 810 miljoonaa Englannin puntaa ( GBP ) .
On selvää , että tällaista ei voida hyväksyä .
Mitä tapahtui laskuvirheestä vastuussa olevalle virkamiehelle ?
Tarvitsemme sellaisen järjestelmän , joka tarjoaa kannustimia ja ylennyksiä , ja ylennysten on perustuttava ansioihin .
Myönnämme , että useimmat komission virkamiehistä ovat erittäin ahkeria .
Huomaamme kuitenkin myös , että jotkin käytännöistä ovat vanhentuneita .
Odotamme malttamattomina , että pääsemme lukemaan komission uudistuksia koskevan ehdotuksen kokonaisuudessaan , ja toivomme , että voimme työstää yksityiskohtia yhdessä komission kanssa , sillä komission jäsen , toisin kuin jäsen Elles äsken sanoi , on sitoutunut keskustelemaan asiasta parlamentin kanssa tämän päivän ja maaliskuun 1. päivän välisenä aikana .
Meidän on myös muistettava , että lasitalossa asuvien ihmisten ei pitäisi heitellä kiviä .
Euroopan parlamentti ei ole tarkasti ottaen ollut puhdas pulmunen suhtautumisessaan asioihin olemassaolonsa aikana .
Meillä on pitkä matka edessämme ennen kuin me itse pääsemme täydellisyyteen .
Oma henkilöstöpolitiikkamme on vanhentunutta .
Jotkin työskentelyä koskevista käytännöistämme tarvitsevat radikaalia uudistamista .
Toivon , että Euroopan parlamentti seuraa tässä uudistamisprosessissa komission jalanjäljissä .
Kannatamme ehdotuksia toimintaperusteisesta budjetoinnista .
Myönnämme , että se edellyttää komission virkamiehiltä kurinalaisuutta , ja myönnämme myös , että olemme parlamentissa osavastuussa kurinalaisuudesta , kun on kyse negatiivisista painopisteistä .
Lopuksi voinen sanoa , että komission on työstettävä suhteitaan yleisöön .
Euroopan veronmaksajat tarvitsevat vielä vakuuttelua .
Komission ja koko Euroopan unionin tulevaisuus riippuu näiden uudistusten onnistumisesta .
Avainasemassa on siis näiden ehdotusten läpivienti .
Arvoisa puhemies , haluaisin aloittaa kiittämällä esittelijä van Hultenia hänen ensimmäisestä mietinnöstään .
Kunnioitan häntä erityisesti sen vuoksi , että hän ei säikähtänyt , kun tarkistuksia tuli niin valtavasti .
Mielestäni asiantuntijakomitean kertomus on ollut hyödyllinen , ja mielestäni on hyödyllistä myös tälle parlamentille - myös Morgan sanoi jo niin - , että pyydämme myös itse joskus ulkopuolista arviointia selvittääksemme , kuinka hallintoamme hoidetaan .
Olemme esittäneet siitä tarkistuksen .
Haluaisin painottaa muutamaa van Hultenin mietintöön sisältyvistä asioista .
En esitä niitä tärkeysjärjestyksessä vaan mielivaltaisessa järjestyksessä .
Ensinnäkin olen sitä mieltä , että komission täytyy kiinnittää paljon enemmän huomiota siihen , että asiakirjoja säilytetään hyvin .
Komission arkistot jättävät paljon toivomisen varaa .
Havaitsimme sen , kun meidän piti tutkia Flechardin tapausta , jota muuten ei vieläkään ole selvitetty läheskään loppuun .
Hyvin tärkeitä asiakirjoja - kabinettien , jopa pääjohtajan ja eri pääosastojen - oli merkillisellä tavalla kadonnut , ja on selvää , että sellaista ei saa tapahtua .
Jos parlamentti haluaa valvoa hyvin , asiakirjojen täytyy olla saatavilla , ja haluaisin tietää , mitä komissio aikoo tehdä tilanteen parantamiseksi .
Sitten jälkikäteen tehtävästä tarkastuksesta , tarkastuslausumasta .
Tämä on myös osittain sanottu van Hultenin mietinnössä .
Mielestäni olisi hyvä , jos alkaisimme antaa luokittain ja aloittain numerotietoja siitä , kuinka talousarviota toimeenpannaan .
Nykyisin on sellainen yleisvaikutelma , että yhteisön talousarviossa on kaikki huonosti .
On selvää , että viime vuosien aikana olemme nähneet parannuksia maataloudessa mutta vähennyksiä rakennerahastojen menoissa .
Onko se mahdollista ?
Haluaisin ehdottaa komissiolle , että uudistusten toteuttamiselle asetettaisiin määräaika .
Jos hyväksymme uusia jäsenvaltioita , tilanne ei voi olla sellainen , että omat asiamme eivät ole järjestyksessä .
Arvoisa puhemies ja arvoisat kollegat , aluksi kiitokset kollega van Hultenille .
Tämä on hänen ensimmäinen mietintönsä täällä täysistunnossa .
Se on onnittelun arvoinen asia , vaikka olen tietenkin pahoillani siitä , että hän ei esitellyt mietintöään omalla äidinkielellään .
Arvoisat kollegat , tätä mietintöä oli vaikea saada aikaan , ja se tuli ehkä liian myöhään .
Tässä on mielestäni kysymys ennen kaikkea talousarvion valvontavaliokuntamme kahden suuren ryhmän kinastelusta .
Olkaamme rehellisiä .
Asiantuntijakomitean toinen kertomus tuli syyskuussa .
Siitä on nyt neljä kuukautta .
Samalla van Hulten oli hukkua tarkistuksiin , joita tuli yli sata ensimmäisellä kierroksella .
Hän ryhtyi uudelleen työhön , kirjoitti mietintönsä uudelleen ja otti huomioon monia ehdotuksia , mutta hän sai toisella kierroksella taas lähes sata tarkistusta .
Tämän kaiken vuoksi - pelkään sitä hieman - mietintö on ehkä liian yksityiskohtainen , laaja ja liian myöhään valmistunut .
Lisäksi komissio hyväksyi - niin olen kuullut - juuri tänään komission uudistamista koskevan kertomuksen , joka lähetetään lisäneuvotteluja varten eri toimielimille ja toivottavasti myös parlamentillemme .
Voisiko arvoisa komission jäsen Kinnock paljastaa tästä jotakin jo tänä iltana ?
Arvoisa kollega van Hulten , vihreitä ja regionalisteja edustava ryhmäni kannattaa huomenna iltapäivällä täällä täysistunnossa yrityksiä parantaa vielä tätä mietintöä .
Ei ole kuitenkaan mitään järkeä sisällyttää asiantuntijakomitean hyviä suosituksia sanasta sanaan mietintöönne .
Jos äänestämme huomenna joitakin tarkistuksia tai tiettyjä kohtia vastaan , se ei johdu sisällöstä , vaan tarkoituksena on tehdä mietinnöstänne helppolukuisempi kokonaisuus .
Joka tapauksessa täytyy olla selvää , että ryhmäni luonnollisesti kannattaa täysin asiantuntijakomitean suosituksia .
Oli miten oli , odotan kovasti asiakirjaa , jonka komissio on tänään hyväksynyt .
Oli miten oli , odotan myös kovasti valkoista kirjaa , joka tulee helmikuussa .
Oli miten oli , minun täytyy ilmoittaa teille , arvoisa komission jäsen , että asiantuntijakomitean kertomuksesta ja van Hultenin mietinnöstä tulee ryhmällemme mittapuita , joiden perusteella arvioimme , voimmeko luottaa Prodin komissioon vai emme .
Lopuksi vielä tämä .
Elintarviketurvallisuutta koskeva valkoinen kirja hyväksyttiin ja julkistettiin kansalaisille viime viikolla , ja siihen sisältyi konkreettinen määräaika .
Me pyydämme sellaista myös komission uudistamista koskevaan uuteen valkoiseen kirjaan .
Mielestäni se on tarpeen , koska kansalaiset odottavat kovasti muutosta , ja joka tapauksessa ryhmäni haluaa , että vuoden 2002 loppuun mennessä toteutetaan selkeä muutos .
Arvoisa puhemies , on hyvä , että tämä mietintö on saatu aikaan , mutta oikeastaan tarvitaan enemmän .
Petokset , asioiden huono hoitaminen ja ystävien suosiminen eivät synny sattumalta .
Niihin on parhaat mahdollisuudet , jos rahavirtojen demokraattinen valvonta on vähäistä .
Suuri osa yhteisön budjetin rahoista jaetaan rakennerahastojen kautta .
Se on järkevää niin kauan kuin on kysymys solidaarisuudesta , jolloin rikkaat jäsenvaltiot avustavat köyhempiä jäsenvaltioita tulonhankinnassa ja kehittämisessä .
Kuitenkin jaetaan myös sellaista rahaa , joka menee Brysselin kautta takaisin samoihin rikkaisiin jäsenvaltioihin .
Kunnat ja alueelliset viranomaiset pitävät sitä omana rahanaan , mutta ne voivat saada tällaista rahaa vain käyttämällä paljon rahaa ja henkilöstöresursseja edunvalvontaan ja neuvotteluihin .
Aina kun tätä rahaa on käytetty ajattelemattomasti tai varsinkin petosten jälkeen , vaaditaan tiukempaa valvontaa .
Edes tiukin mahdollinen valvonta ei voi ratkaista tätä ongelmaa .
Se johtaa korkeintaan entistä pahempaan byrokratiaan ja jättää vähemmän liikkumavaraa paikallisdemokratian vaikutukselle ja kansalaisten osallistumiselle valittaessa ja toteutettaessa hankkeita .
Kansalliset viranomaiset voivat paremmin kanavoida tämän rahan suoraan alemmille viranomaisille ilman kiertotietä yhteisön kautta .
Meidän täytyy tulevien vuosien aikana vielä harkita sellaista mahdollisuutta , että rakennerahastot korvataan tasoitusrahastoilla , joista annetaan pelkästään budjettitukea sellaisille jäsenvaltioille tai niiden osavaltioille , joiden väestön henkeä kohti lasketut tulot ovat alhaiset .
Tämä on todennäköisesti ainoa tapa vähentää petoksia ja välillisiä kustannuksia sekä lisätä avoimuutta ja demokratiaa .
Arvoisa puhemies , vielä ei ole kulunut vuottakaan , ja on jo selvää , miten eri tavalla parlamentti aikoo arvioida ensimmäistä ja toista kertomusta .
Ensimmäinen kertomus sai osakseen laajaa julkisuutta , siitä keskusteltiin ja sitä käytettiin näkyvästi samoin kuin sitä edeltänyttä polemiikkia ja tietovuotoja ennen kaikkea komission puheenjohtajan ja sen jälkeen useimpien komission jäsenten kaatamiseen , vaikka heillä ei ollut osaa eikä arpaa petosten , huonon hallinnon ja nepotismin kanssa .
Kun nyt ajatellaan , mitä vajaa vuosi sitten tapahtui , vaikuttaa selvältä , että tästä kertomuksesta oli hyötyä kaiken muun , mutta ei totuuden ja uudistusten kannalta , mikä on tämänpäiväinen käsitys , ja tämä toinenkin kertomus , jossa olisi voitu ottaa esiin paljon olennaisempia seikkoja , teetettiin siltä pohjalta , ettei siinä käsiteltäisi erityistapauksia , sillä tässä kertomuksessa ei pidetä kiinnostavana käsitellä laittomuuksia .
Se ei kiinnosta parlamentin suuria ryhmiä , eikä ammattiliitojen enemmistöä , joka puheidensa mukaan pyrkii puolustamaan yhteisön virkamieskuntaa , mutta joka tosiasiassa huolehtii omien jäsentensä ammatillisesta suojaamisesta käyttämällä kyseenalaisella tavalla niille myönnettyä laajaa toimivaltaa .
Ammattiliittojen edustajia on kurinpitolautakunnassa ja henkilöstösääntökomiteassa siksi , että epäasianmukaisesti toiminutta virkamiestä ei voida erottaa ja siksi , että henkilöstösäännöstä pidetään tinkimättä kiinni .
On käsittämätöntä , että ammattiliittojen edustajia on myös kilpailulautakunnissa , enkä hämmästyisi , jos ammattiliiton edustajia olisi jo OLAFissakin , mistä aiheutuisi vakavaa vahinkoa tälle toimielimelle , jonka puolueettomuus pitäisi ainakin muodollisesti taata .
Niinpä ymmärrän , miksi olemme nyt kokoontuneet tänne , kun tavalliseen tapaan tarkoituksena ei suinkaan ole keskustelu , vertailu ja tiedonsaanti , vaan muu toiminta .
Arvoisa puhemies , parlamentti painottaa van Hultenin mietinnössä , kuinka välttämätöntä on varainhoidon perusteellinen uudistaminen .
Menoja täytyy valvoa paremmin sekä komissiossa että jäsenvaltioissa .
Siksi myös Euroopan yhteisöjen tilintarkastustuomioistuimen ja kansallisten tilintarkastusvirastojen täytyy tehdä parempaa yhteistyötä .
Lisäksi tarvitaan säännöksiä niin sanotuista hälytyskellojen soittajista .
Kannatamme kovasti kaikkia näitä suosituksia .
Esitän kuitenkin muutaman huomautuksen .
Asiantuntijakomitean johtopäätös on se , että oikeudelliset puitteet Euroopan unionille vahingoksi koituvien petosten torjumiseksi ovat hajanaiset ja puutteelliset .
Millä tavalla meidän täytyy puuttuu asiaan ?
Ei poistamalla jäsenvaltioilta oikeudellisia valtuuksia ja siirtämällä niitä Euroopan syyttäjävirastolle .
Se vaatisi eurooppalaista rikoslakia , eikä sellaista ole olemassa .
Tämä asia osuu lisäksi jäsenvaltioiden riippumattomuuden ytimeen .
Siksi meidän täytyy etsiä ratkaisua jäsenvaltioiden paremmasta yhteistyöstä oikeusasioissa .
Sen koordinoinnin voisi hoitaa jonkinlainen Euroopan syyttäjänvirasto .
Sen ei pidä itse ryhtyä oikeustoimiin vaan antaa rikokset kansallisten oikeusviranomaisten käsiteltäviksi .
Asiantuntijakomitean kertomuksessa on myös tarpeellista sanottavaa neuvostolle ja parlamentille .
Neuvoston täytyy antaa paljon enemmän painoarvoa komission vastuuvapausmenettelylle .
Samalla tavalla parlamentin on vastattava haasteeseen .
On korkea aika , että parlamentin jäsenten ohjesääntö saadaan aikaan ja että matkakulut korvataan todellisten menojen mukaan .
Herää kysymys , onko parlamentti valmis pääsemään pois tästä umpikujasta .
Tällä viikolla oikeudellisten ja sisämarkkina-asioiden valiokunnassa on keskusteltu Rothleyn lausunnosta , eikä mikään siinä viittaa tällaiseen valmiuteen . .
( DE ) Arvoisa puhemies , kun on kyse Euroopan komission omista uudistuksista , komissio on liemessä .
Edellisen komission eroon johtaneiden tapahtumien jälkeen odotukset ovat valtavat .
Minulla on monesti sellainen vaikutelma , että ehdotukset saavat parlamentissakin sitä suuremmat suosionosoitukset , mitä radikaalimmalta ne kuulostavat .
Toisaalta oloja ei voi muuttaa paperille kirjoittamalla , ja vaikeudet alkavat heti kun alkaa täytäntöönpano , heti kun aletaan puhua yksityiskohdista .
Tämä on mahdollisesti selitys sille , että meilläkin oli tämän asian yhteydessä talousarvion valvontavaliokunnassa enemmän vaikeuksia kuin odotimme .
Tulosta on siitä huolimatta saatu nyt aikaan , ja haluaisin kiittää kollega van Hultenia hänen työstään tämän mietinnön parissa .
Jos tätä mietintöä ei vesitetä nyt enää tarkistuksilla , annamme komissiolle joissakin ratkaisevissa kohdissa selviä ja yksiselitteisiä tavoitteita .
Sallikaa minun aloittaa tärkeimmästä tavoitteesta .
Emme halua heikentää varainhoidon valvontaa .
Edelleen on voitava olla mahdollista , että varainhoidon valvoja tarkastaa ennen kuin maksusitoumuksia tehdään tai maksuja maksetaan , ei kaikissa tapauksissa , mutta aina silloin , kun vallitsee epävarmuutta tai on olemassa riskejä .
Tässä asiassa komissio antaa vääriä signaaleja , esimerkiksi kun se muuttaa varainhoidon valvonnan pääosaston nimen valvonnaksi ( audit ) .
Komission organisaatiokaaviota on varmaan helppo muuttaa , mutta muuttaminen on vaikeampaa , kun on kyse lainsäädäntöteksteistä , siis erityisesti varainhoitoasetuksesta .
En ole laskenut tarkasti , mutta yhteisön varainhoitoasetuksessa ja siihen liittyvissä täytäntöönpanomääräyksissä puhutaan melkein 100 : ssa eri kohdassa varainhoidon valvojasta , hänen riippumattomuudestaan ja hänelle annetuista tehtävistä .
Sitä ei voi jättää huomiotta tai kiertää , ei edes niin sanotulla pehmeällä lailla , kuten valiokuntamme kokouksessa kerran varovasti esitettiin .
Tällaisista lainsäädännöllisistä pohdiskeluista riippumatta olisi myös asian kannalta anteeksiantamaton virhe , jos perinteinen varainhoidon valvonta poistettaisiin juuri silloin , kun komission siitä vastaavat henkilöt eivät ole enää yksin hoitamassa sitä vaan voivat muodostaa osan toimivasta valvonta- ja tutkimusmekanismiketjusta .
Meidän käsityksemme mukaan tulevaisuudessa kolme mekanismia on limittynyt toisiinsa , varainhoidon valvojan suorittama riippumaton etukäteisvalvonta , uudelleen luotavan sisäisen valvonnan ja tilintarkastuksen yksikön suorittama valvonta ja jälkikäteisvalvonta , ja lopuksi uuden petostentorjuntaviraston OLAFin harjoittama suunnitelmallinen säännönvastaisuuksien jäljitys .
On hyvä , että kollega van Hultenin mietinnössä luodaan yhteys kaikkien näiden kolmen alueen välille ja tehdään myös selväksi , missä ovat suurimmat puutteet , joihin on tartuttava .
Sanon vain lyhyesti : kurinpitomenettelyt eivät tehoa , erityisesti kun on kyse virkamiesten saattamisesta myös taloudelliseen vastuuseen väärinkäytöksistään .
On olemassa laaja harmaa vyöhyke ja paljon rikosoikeudellisiin seuraamuksiin liittyviä epäselvyyksiä , ja nimenomaan sen osalta komission julistukset ovat olleet melko epämääräisiä .
Voin vain korostaa , että ne ovat niitä todella kovia pähkinöitä , jotka on vihdoinkin purtava !
Arvoisa puhemies , aluksi haluaisin kiittää sydämellisesti kollegaani van Hultenia .
On miellyttävää voida sanoa , että hän tulee meidän valtuuskunnastamme , ja uskoakseni voin olla hieman ylpeä hänestä .
Joka tapauksessa kiitokset hänen mietinnöstään .
Arvoisa puhemies , komission ero sai myös aikaan pelon kulttuurin hierarkiassa ja suuressa byrokratiassa toimivien monien virkamiesten joukossa .
Vetoomus tämän kulttuurin muuttamiseksi vastuun kulttuuriksi vaikuttaa minusta hyvin olennaiselta .
Kehitysyhteistyövaliokunnassa olen voinut seurata hyvin läheltä , kuinka tuhannet hankkeet juuttuvat paikoilleen ja kuinka joskus jopa 80 prosenttia rahoista jää käyttämättä , ja joskus jää jäljelle valtavasti rahaa , eikä suinkaan sen vuoksi , että raha ei olisi kovinkaan tarpeen tai että ei olisi hyviä ehdotuksia , vaan sen vuoksi , että koko järjestelmä itsessään on jumiutunut .
Puutetta on vastuusta , ennakkoarviointia on aivan liikaa ja jälkiarviointia aivan liian vähän , eikä varoja siten käytetä riittävän tehokkaasti .
Rahat täytyy käyttää tuloskeskeisesti , ja koko työ täytyy järjestää sen pohjalta .
Olisi hienoa , jos antaisimme tällä mietinnöllä viestin siitä .
Toivon kovasti , että täällä antamamme panos vaikuttaa siihen - kun komission ensimmäisestä kertomusluonnoksesta tulee pian 1. maaliskuuta virallinen kertomus - , että voimme todellakin saada täällä muutoksen aikaan .
Arvoisa puhemies , se olisi ilman epäilyksen häivääkään palvelus Euroopan kansalaisille , ja saisimme osoittamiemme tulosten myötä takaisin jotakin siitä , mitä olemme viime vuosien aikana selvästi menettäneet .
Se on paras tuki , jonka voimme antaa Euroopan demokratialle .
Jos pääsemme siten eroon 1950-luvun kulttuurista ja siirrymme uudelle vuosituhannelle , vietämme täällä hyvin hienoja hetkiä .
Arvoisa puhemies , aluksi kiitokset Michiel van Hultenille hänen ensimmäisestä mietinnöstään .
Se oli vaativa suoritus , mutta meillä on Alankomaissa kaunis sanonta : uimaan oppii nopeasti , jos heitetään heti syvään veteen .
Arvoisa kollega , mielestäni tämän kokeen jälkeen kelpaatte vaikka olympiakisoihin .
On kaksi kohtaa , jotka mielestäni kaipaavat ELDR-ryhmältä erityistä huomiota .
Ensimmäinen on komission jäsenten henkilökohtainen vastuu .
Tämä asia täytyy saada järjestykseen hallitustenvälisessä konferenssissa .
Emme kuitenkaan halua , että tämä tärkeä asia jää täysin neuvoston käsiin , ja siksi olemme esittäneet tarkistuksen , jossa pyydämme , että komissio ja parlamentti tekisivät toimielinten välisen sopimuksen , jotta huolehdittaisiin siitä , että meillä olisi jonkinlainen mahdollisuus perääntyä , emmekä joutuisi kokonaan neuvoston armoille .
Toinen asiani on - kollegani Mulder sanoi jo tämän - se , että ELDR-ryhmän mielestä riippumattomien asiantuntijoiden täytyy tutkia myös Euroopan parlamenttia .
Tämä vaikuttaisi erityisen paljon Euroopan kansalaisten tähän toimielimeen kohdistuvan luottamuksen palauttamiseen .
Emme voi toimia uudistetun komission uskottavana vastapuolena , ennen kuin myös me menemme itseemme ja panemme asiat järjestykseen myös Euroopan parlamentissa .
Vain siinä tapauksessa , että kaikki yhteisön toimielimet uudistuvat , saamme avoimen , demokraattisen ja toimintakykyisen Euroopan , jonka kansalaisemme nyt lopultakin ansaitsevat .
Arvoisa puhemies , myös minä haluaisin onnitella kollegaani esittelijä van Hultenia tästä ensimmäisestä työstä , jonka hän esittelee täysistunnossa .
Olen varma , että työstä on hänelle hyötyä muun muassa siinä , että hänen seuraavassa mietinnössään olisi enemmän joustavuutta ja että hän yrittäisi päästä parempaan yhteisymmärrykseen kaikkien ryhmien kanssa .
Tässä tilanteessa kansalaisten vaatimaa komission uudistamisprosessia ei voida enää lykätä .
Parlamentti on kuullut monta kertaa , jopa komission puheenjohtajilta itseltään , komission uudistamispyrkimyksistä .
Tällä hetkellä vaikutta siltä , että pyrkimykseen suhtaudutaan vakavammin .
Jos otetaan huomioon , että komissio on jo kerran eronnut ja asiantuntijakomitea on osoittanut , että riittämättömyyksiä oli lähes lukematon määrä , merkitystä on puheenjohtaja Prodin 14. syyskuuta antamalla lupauksella , joka koski täydellisen uudistussuunnitelman esittämistä parlamentille helmikuussa .
Parlamentti odottaa malttamattomasti tätä täydellistä uudistusohjelmaa .
Tässä käsittelemässämme mietinnössä pyritään antamaan poliittista pontta suurimmalle osalle parlamentin valtuuttaman asiantuntijakomitean suosituksia .
Puheenjohtaja Prodi sanoi , että hän ryhtyy toimiin joka tapauksessa ja että hän mieluummin onnistuisi mutta että pelko epäonnistumisesta ei estä häntä toimimasta .
Tämän vuoksi toivommekin , että hänen ohjelmansa on pätevä , eli jos näin on , voin vakuuttaa teille , että parlamentti tukee komissiota tässä uudistusprosessissa .
Haluamme vahvan komission , joka voi hoitaa tehtäviään riippumattomasti ja puolueettomasti , mutta myös poliittisesti mielekkäästi .
Komission jäsenet eivät saisi pitää itseään korkeina virkamiehinä vaan työtään tekevinä politiikkoina .
Siksi mietinnössä sallitaan heille poliittinen toiminta ja puolueidensa luottamustehtävissä toimiminen .
Viittaus luottamustehtäviin saattaakin olla väärä .
Arvoisa Kinnock , en tiedä , mikä on tarkasti ottaen teidän käsityksenne tässä asiassa , mutta on selvää , että haluamme komission jäsenten olevan poliittisesti vahvoja ja poliittisesti sitoutuneita .
Ja haluamme sellaisen rakenteen , joka on kustannuksiinsa nähden tehokas , joskin joudumme osoittamaan jokaisen tilinpäätöksen yhteydessä , että näin ei ole .
Arvoisa komission jäsen , siksi kannustamme puheenjohtaja Prodia esittämään meille pätevän ohjelman ja osoittamaan , että ongelmia saattaa ilmetä niiden tahojen kanssa , joiden status quo vaarantuu , mutta ei parlamentin kanssa , joka odottaa syvällisiä ja merkittäviä muutoksia .
Arvoisa puhemies , Santerin komissio epäonnistui myös sen vuoksi , että sen varainhoidon valvonta epäonnistui kauttaaltaan .
Tämän uuden komission tulevaisuus riippuu siis merkittävästi siitä , kuinka hyvin se saa aikaan nopeita uudistuksia ja kuinka nopeasti varainhoidon valvonta on taas toimintakykyinen .
Täällä sanottiin tässä yhteydessä jo moneen kertaan , että komissio aikoo parantaa ja tehostaa merkittävästi jälkikäteisvalvontaa ja että tämän valvonnan on tarkoitus olla täysin riippumatonta ja jättää lakaisematta mitään maton alle .
Siihen voi tietysti suhtautua vain myönteisesti .
En kuitenkaan ymmärrä sitä , että ikään kuin sen hintana pitäisi luopua riippumattomasta korostan , riippumattomasta etukäteisvalvonnasta .
Tähän asti komission maksuja on voitu maksaa vain , jos asian käsittelemiseen oikeutettu henkilö on allekirjoittanut sitä koskevan toimeksiannon ja jos varainhoidon valvoja on antanut suostumuksensa hyväksymismerkinnällään .
Käytössä on siis kahden avaimen periaate .
Tulevaisuudessa yhdenkin avaimen on tarkoitus riittää .
Varainhoidon valvoja ei enää valvo etukäteen , ei ainakaan , jos toimitaan niiden uudistussuunnitelmien mukaisesti , joista komissiossa nyt keskustellaan .
Jos sallitte , arvoisa komission jäsen Kinnock , tämä kuulostaa hiukan siltä kuin poliisi lakkautettaisiin , koska se ei ole kyennyt estämään rikoksia .
Nyt pitäisi kuitenkin olla kyse siitä , että valvontaa tehostettaisiin .
Se voidaan saada aikaan siten , että varainhoidon valvojia ei pakoteta enää varustamaan jokaista maksua hyväksymismerkinnällään .
Se , jonka on valvottava kaikkea , ei lopulta valvo enää mitään .
Etukäteisvalvontaa pitäisi siis suorittaa suunnitelmallisesti siellä , missä on epävarmuutta tai riskejä .
Varainhoidon valvonnasta vastaavia virkamiehiä pitäisi käyttää hajautetusti , siis operatiivisissa pääosastoissa niiden kollegojen luona , jotka käyttävät rahaa , jotta heitä voidaan heti pyytää apuun , jos esiintyy ongelmia , ja jotta valvonta ei ole niin kankealiikkeistä ja aikaa vievää .
Varainhoidon valvojien on kuitenkin toimittava riippumattomasti .
Siinä on ratkaiseva ero siihen nähden , mitä komissio suunnittelee , kun se puhuu hajauttamisesta .
Varainhoidon valvojia ei saa alistaa pääosastojen alaisuuteen , kuten komissio ilmeisesti suunnittelee .
Senhän osoittavat jo tapaus Leonardon tapahtumat , joista asiasta vastaavan pääosaston sisäiset tarkastajat varoittivat , mutta heidän varoitustaan ei kuunneltu eikä välitetty eteenpäin .
Riippumattomuus on siis tehokkaan valvonnan edellytys .
Tämä on näkemys , johon talousarvion valvontavaliokunta on suurella enemmistöllä päätynyt .
Jälkikäteisvalvonnan osalta uusi komissio tunnustautuu nyt tämän riippumattomuuden kannattajaksi .
Eikö olisi johdonmukaista , jos myös etukäteisvalvonnassa noudatettaisiin riippumattomuutta ?
Olen sitä mieltä , että meidän pitäisi korostaa tätä kohtaa huomisessa äänestyksessä .
Kollega Theato esitti jo sitä .
Voin vain yksiselitteisesti tukea häntä tässä asiassa .
Arvoisa puhemies , muutama vuosi sitten edellinen komissio yritti päästä eroon jäykistä ja vanhentuneista rakenteista .
Se johti itsepintaisten ammattiyhdistysten johtamiin lakkoihin ja haukkumiskampanjoihin , minkä seurauksena ehdotukset hylättiin ja korvattiin ponnettomalla kompromissilla .
Se oli edellisen komission tyhmyyttä , eikä parlamentista ollut silloin mitään apua .
Parlamentin jäsen van Hultenin laatiman mietinnön henkilöstöpolitiikkaa käsittelevä osaa lukiessani saan valitettavasti sellaisen vaikutelman , että parlamentti aiheuttaa jälleen pettymyksen ratkaisevissa kohdissa antamalla heikkoja ja mitäänsanomattomia lausuntoja .
Oikeuksia ja sääntöjä on liikaa ja johtamiselle jää liian vähän tilaa .
Selkärankaa ja hampaita ei löydy .
Where is the beef ?
( Missä on pihvi ? )
Ja haluan myös sanoa teille , arvoisa komission jäsen : Please , deliver the beef even if it is British .
( Olkaa hyvä ja tuokaa minulle pihvi , vaikka se olisikin brittiläinen . )
Komission puheenjohtaja Romano Prodi lupasi vallankumouksen .
Te olette itse käyttäneet voimakkaita ja hyviä puheenvuoroja , mutta varokaa nyt antamasta periksi niissä ratkaisevissa kohdissa , joilla on vaikutusta !
Siivotkaa henkilöstötukien viidakkoa !
Pitäkää kiinni liikkuvuutta koskevasta vaatimuksesta , mutta älkää pitäkö sitä oikeutena , kuten tässä mietinnössä mainitaan , vaan pitäkää sitä johtamiskeinona !
Huolehtikaa myös siitä , että koulutukseen panostamisesta tehdään johtamiskeino !
Älkää kuunnelko mietinnössä esitettyjä vaatimuksia , joiden mukaan väliaikaiset toimihenkilöt pitäisi nimittää vakinaisiin virkoihin .
Jos aiomme vakinaistaa jotakin , sen on kohdistuttava virkoihin eikä väliaikaisiin toimihenkilöihin .
Lopuksi , arvoisa puhemies , entisenä puhemiehistön jäsenenä - joka olin vielä puoli vuotta sitten - kehottaisin teitä ryhtymään tätä asiaa koskeviin toimiin puhemiehistössä , jotta me noudattaisimme parlamenttimme hallinnossa viimeistä piirtoa myöten niitä vaatimuksia , joita muille asetamme .
Sitä emme ole tähän saakka tehneet ja teidän pitää osallistua tilanteen muuttamiseen .
Arvoisa puhemies , haluaisin kiittää esittelijä van Hultenia hänen mietinnöstään ja sanoa , että äänestin sen puolesta .
Niinpä otankin esiin vain sellaisia seikkoja , joista en ole samaa mieltä .
En ole samaa mieltä parlamenttiin liittyvistä kohdista .
Tämä mietintö käsittelee komissiota .
Parlamentti on erillinen tapaus .
Ei ole tarvetta siihen , että ottaisimme parlamentin mukaan keskusteluun , jonka aiheena on komissio .
Sen lisäksi ottaisin esiin myös kysymyksen verovapaudesta .
Tämä oli se aihe , jota verovapaan myynnin puolesta lobbaavat tahot , jotka paheksuivat sitä , että komissio poisti verovapaan myynnin lentokentiltä , käyttivät aseenaan komission taivuttamiseksi .
Asia ei ole sen arvoinen , että sitä kannattaisi mietinnössäkään ottaa esiin .
Mietinnössä käsitellään pääasiassa varainhoidon valvontaa .
Se on ymmärrettävää , koska mietintö on talousarvion valvontavaliokunnan tekemä .
Emme kuitenkaan saisi antaa sellaista vaikutelmaa , että komission huolimattomuuden vuoksi merkittävä osa unionin voimavaroja on vaarassa mennä hukkaan .
Loppujen lopuksi kyse on kansallisiin menoihin verrattuna vain 1 prosentista BKT : stä laskettuna .
Olemme käsitelleet näitä asioita ennenkin , mutta jotkut täällä parlamentissa ovat nuoria , eivätkä tunnu ymmärtävän , kuinka vähäiset Euroopan unionin rahoitusvarat ovat , eivätkä sitä , että jäsenvaltiot käyttävät 80 prosenttia näistä varoista .
Näin ollen komission huolimattomalla rahankäytöllä ei suuria rahasummia vaaranneta .
Meidän olisi nähtävä asia oikeissa mittasuhteissa .
Tämä on tärkeä asia pitää mielessä .
Euroopan komission tehtävillä on hyvin vähän tekemistä rahankäytön kanssa .
Komissio saa hyvin vähän varoista .
Komissiota painaa sen sijaan paljon suurempi vastuu , joka koskee ympäristön hoitoa , elintarviketurvallisuutta , ulkomaankauppaa , sisämarkkinoita ja varsin monia muita vastuualueita , joita olemme komissiolle antaneet ilman , että niiden hoitamiseen olisi riittävästi resursseja .
En kuulu niihin ihmisiin , jotka ovat sitä mieltä , että luottamuspula on suuri .
Jos niin on , olemme aiheuttaneet sen itse tässä parlamentissa viime vuonna .
Olen ollut täällä 20 vuotta ja olen huomannut , että neuvoston , komission ja parlamentin välillä vallitsee ehdoton luottamus .
Meillä on ollut omat vaikeutemme ja olemme havainneet ongelmia , mutta missään tilanteessa Euroopan unionin kansalaiset eivät ole osoittaneet byrokraattiselle komissiolle epäluottamustaan , epäilyään tai pelkoaan sen vuoksi , että komissiossa hoidettaisiin yhteisiä asioitamme huonosti .
Tämä on todellisten vaikeuksien karkeata liioittelua .
Ei saisi olla niin , että komission pitäisi jatkuvasti kärsiä niistä virheistä , jotka aiheuttivat komission eron .
Ongelmiahan oli ja meidän on ratkaistava ne esimerkiksi laajentumisen takia , mutta joskus me liioittelemme kielteisiä seikkoja .
Arvoisa puhemies , haluaisin kiittää esittelijää hienosta mietinnöstä .
Toivon , että komissio käyttää sitä uudistustyössään .
Uudistusprosessi on ollut meneillään jo jonkin aikaa , ja komissiossa vallitsee ilmeisesti jonkinlainen poikkeustila .
Komission hallinto ei yksinkertaisesti toimi erityisen hyvin .
Tietenkin komissiossa on hyviä ja taitavia työntekijöitä , ja he ovat siellä enemmistönä .
Meidän on kuitenkin tehtävä perusteellisia uudistuksia .
On liian vähän toimintaa ja liikaa turhaa byrokratiaa .
Ihmisillä on oltava selkeät toimivaltuudet päätösten tekemiseksi , ja heidän on myös oltava vastuussa päätöksistään .
Varainhoitoasetusta on muutettava .
Olemme yksimielisiä siitä , että varojen käyttöä on valvottava entistä paremmin .
Kysymys on vain siitä , miten .
Komissio ja riippumaton asiantuntijakomitea kannattavat ennakkovalvonnan täydellistä poistamista .
Sitä meidän on varottava .
Meidän on säilytettävä tietty määrä varainkäytön ennakkovalvontaa .
Ei riitä , että valvontaa suoritetaan vain pistokokein sen jälkeen kun rahat on jaettu .
Liian monta säännönvastaista hanketta voi silloin päästä läpi .
Meidän on sen sijaan tehtävä uudistuksia ja hajautettava valvontaa .
Komissiolla ei ole tarpeeksi henkilöstöä .
Parlamentin jäsenillä on oltava rohkeutta selvittää kotimaidemme hallituksille ja kansoille , että komissiolla ei ole tarpeeksi henkilöstöä tehtäviensä hoitamiseen .
Komission on myös voitava kieltäytyä uusista tehtävistä , jos henkilöstön määrää ei lisätä .
Henkilöstöjärjestelmä on liian kankea .
Työntekijöitä on kierrätettävä enemmän , erityisesti hierarkian yläpäässä .
Lisäksi huonojen ja epäpätevien työntekijöiden irtisanomisen on oltava paljon helpompaa .
Olen sen vuoksi tyytyväinen siihen , että kurinpitomenettelyä uudistetaan .
Tähän mennessä saadut huonot kokemukset kurinpidollisista toimista osoittavat liiankin selvästi , että uudistus on välttämätön .
Arvoisa puhemies , arvoisat komission jäsenet , ensiksikään en voi olla toteamatta , että tähän keskusteluun ovat osallistuneet lähinnä vain Alankomaita , Isoa-Britanniaa ja Pohjoismaita edustavat puhujat .
Se on ehkä hieman huolestuttavaa .
Useiden muiden tavoin toivon , että komission ja parlamentin välisissä suhteissa vallitseva poikkeustila päättyisi .
Meidän on päästävä eroon siitä , että sammutamme yhden palopesäkkeen kiirehtiäksemme sitten sammuttamaan seuraavaa .
Kuten parlamentin jäsen Blak sanoi , meidän on sen sijaan luotava järjestelmä , jonka tehtävänjako on selkeä .
Ensiksikin tarvitsemme tiukan säännöstön , joka voidaan panna täytäntöön .
Pelkät menettelysäännöt ja eettiset komiteat eivät riitä .
Tarvitsemme tiukat säännöt , joista käy ilmi muun muassa se , mitä voidaan hajauttaa , mitä voidaan teettää ulkopuolisilla ja mikä on riippumatonta .
Mielestäni on hieman huolestuttavaa , että tässä keskustelussa vaaditaan riippumattomuutta määrittelemättä sitä , mistä pitäisi olla riippumaton ja kenellä on oikeus päättää siitä .
EU , sen toimielimet sekä EU ja sen jäsenvaltioiden väliset suhteet tarvitsevat hallintoa koskevan perussäännöstön .
Sellaista meillä ei ole .
Olemme vaatineet syyttäjäviraston perustamista ja rikosoikeuden laatimista , mutta tarvitsemme myös EU : ta koskevaa hallinto-oikeutta .
Pääsisimme asioissa hyvin eteenpäin , jos komissio hyväksyisi oikeusasiamiehen tekemän ehdotuksen hyvää hallintokäytäntöä koskevista menettelysäännöistä sitovaksi säännöstöksi .
Parlamentin jäsen van Hultenin mietintö on askel oikeaan suuntaan , mutta se ei riitä .
Toiseksi meidän on selvitettävä omat tilintarkastukseen liittyvät tehtävämme .
Tilintarkastustuomioistuimen on valvottava sitä , onko jokin asia ristiriidassa säännöstön kanssa , mutta sen ei ole määrä valvoa varainkäytön tarkoituksenmukaisuutta .
Poliittinen arviointi kuuluu Euroopan parlamentille .
Emme aja takaa roistoja - se kuuluu OLAFille .
Sanokaa minulle esimerkiksi , minkä maan kansallinen parlamentti saa kaikki esitutkimusasiakirjat !
Itsepäisesti kuin juopunut haluan myös sanoa , että julkisuutta koskevasta asetuksesta on tehtävä selvästi Internetissä esiintyneitä luonnoksia parempi , muuten taistelumme tässä asiassa ei etene mihinkään .
Arvoisa puhemies , haluaisin kiittää sydämellisesti esittelijää hänen mietinnöstään .
Olen iloinen siitä , että voin nyt puhua hänelle hollantia , kun myös van den Berg on tehnyt niin .
Muuten olisin ehkä tuntenut hieman syyllisyyttä asiasta .
Haluan sanoa , että tämä mietintö on parantunut valtavasti myös tarkistusten myötä .
Olen itse työllisyys- ja sosiaalivaliokunnan jäsen , ja esittelijämme on aina ylpeä saadessaan 100 tarkistusta , koska silloin hän tietää , että hän tuonut käsiteltäväksi kiinnostavan aiheen .
Mielestäni tämä on nyt myös sellainen tilanne , mutta olen sitä mieltä , että on hieman liioiteltua puhua liikaa näistä 100 tarkistuksesta .
Haluan edelleen viitata siihen , että talousarvion valvontavaliokunnassa koordinaattorinamme toimii espanjalainen Pomés Ruiz , joka on antanut hyvin tärkeän espanjalaisen panoksen tässä keskustelussa .
Arvoisa puhemies , mielestäni yksi tärkeimmistä mainituista asioista on esittelijän ehdotus pysyvästä julkishallinnon ammattistandardeja käsittelevästä komiteasta .
Tämä on hyvin tärkeä ehdotus .
Olen vain hyvin yllättänyt siitä , että PSE-ryhmä haluaa nyt torjua tämän ehdotuksen Morganin tarkistuksen avulla , koska siinä halutaan poistaa koko ehdotus .
Me kuulemme toisaalta kaikenlaisia esittelijälle osoitettuja kiitoksia , mutta samalla Morgan haluaa käyttää tässä asiassa , ja muuten myös muissa tärkeissä asioissa , eräänlaista poltetun maan taktiikkaa , jolloin tämän mietinnön sisältö oikeastaan katoaa kokonaan .
En tiedä , onko sillä tarkoitus tulla Kinnockia vastaan .
Tunnen kuitenkin Kinnockin .
Kinnock haluaa mielellään kuulla , mitä haluamme , ja hän on myös valmis poikkeamaan aiheestaan , jos hän pitää sitä tarpeellisena .
Mielestäni tällainen pitkälle menevä poltetun maan taktiikka ei ole todellakaan tarpeen .
Sitten lopuksi virkamiehistä .
En ole oikeastaan lainkaan samaa mieltä Haarderin kanssa .
Olen samaa mieltä siitä , että virkamiehiä koskeva osa on oikeastaan täysin puutteellisesti laadittu .
Ensinnäkään siinä ei painoteta lainkaan kansalaisten palvelun tärkeyttä .
Toiseksi siinä tehdään kaikenlaisia ehdotuksia , jotka panevat miettimään , ovatko ne nyt kovinkaan järkeviä ja johtavako ne parannuksiin .
Esimerkkinä mainittakoon , että työskentelemme teknisen avun toimistojen parissa - se on tärkeä asia - ja samalla haluamme päästä eroon komission määräaikaisesta henkilöstöstä .
Nämä asiat ovat ristiriidassa keskenään , enkä todellakaan ymmärrä , kuinka tällainen ehdotus on tullut käsiteltäväksi .
Arvoisa puhemies , aina Platonin ajoista asti länsimaailmaa on järjestelmällisesti viehättänyt ajatus kansanvallan korvaamisesta viisaiden vallalla .
Parlamenttimme kutsui ensin asiantuntijakomitean auttamaan sitä arvioimaan Euroopan komission suoriutumista , ja se käytti kutsua hyväkseen ottaakseen komission kohtalon omiin käsiinsä .
Tässä toisessa kertomuksessa asiantuntijakomitea on jo ottanut askeleen eteenpäin ja arvostellut niitä parlamentin poliittisia ryhmiä , jotka kenties ovat suhtautuneet empien Euroopan komission erottamiseen , koska kuuluvat samaan poliittiseen ryhmittymään joidenkin sen jäsenten kanssa , ja ovat sitä mieltä , että ongelma voidaan ratkaista kieltämällä komission jäseniä kuulumasta poliittisiin ryhmiin .
Asiantuntijakomitean mukaan parlamentin olisi luovuttava vallastaan valvoa Euroopan komissiota , ja tehtävässä tulisi olla komitea , joka valvoisi hyvien tapojen toteutumista julkisessa elämässä .
Se olisi pysyvä eikä valittu , ja sen muodostaisi oletettavasti toinen asiantuntijaryhmä .
Tässä toisessa kertomuksessaan asiantuntijat opettavat meille , että Italiaa rahoittaa koheesiorahasto , että Euroopan aluekehitysrahasto ja sosiaalirahasto muodostavat kaksi kolmasosaa rakennerahastoista , että rakennerahastojen täydentävyyden ja komplementaarisuuden periaatteet tarkoittavat samaa asiaa , että maatalouden painostus on saanut aikaan sen , että maaseudun kehittämisen rahoittaa EMOTR : n tukiosasto , ja että yhteistyöperiaatetta sovelletaan vain komissioon ja jäsenvaltioihin .
Kyseessä on viisauden oppitunti , josta aatteellisuutta on 100 prosenttia ja asiantuntemusta ei yhtään .
Tällä tavalla emme edistä yhteisön toimielinten uudistamista demokraattisia instituutioita kunnioittaen .
Van Hultenin mietintö oli aluksi loistava , ja haluankin tässä osoittaa mitä syvimmän ja vilpittömimmän kunnioitukseni sille , minkä kollegamme van Hulten on täällä saanut aikaan .
Valitettavasti sitä on sen jälkeen muokattu useaan kertaan ja pahimpaan mahdolliseen suuntaan , mikä on muuttanut mietinnön asiakirjaksi , joka itse asiassa ylistää jotakin , jota emme voi hyväksyä .
Arvoisa puhemies , arvoisa van Hulten , työtänne voitaisiin espanjaksi kuvailla seuraavasti : se on urhea , aiheeltaan epäkiitollinen ja monimutkainen , ja uskon , että tällainen on tärkeää ensimmäiselle mietinnölle .
Ymmärtänette siksi sen , minkä aion seuraavaksi sanoa reiluksi arvosteluksi , jonka uskon olevan tälle keskustelulle hyödyksi .
Tämä mietintö on minusta toistava , monisanainen , sekava ja käytetyt käsitteet ovat epätarkkoja .
" Toisto " on ehkä vakavin moite , ettekä te ole siitä vastuussa vaan parlamentti .
Tarkoitan sitä , että jos parlamentti antaa asiantuntijakomitean tehtäväksi enkä aio toistaa sitä , minkä jäsen Casaca sanoi , vaikka olenkin hänen kanssaan pitkälti samaa mieltä ongelman selvittelyn , mitä mieltä on ryhtyä täällä keskiaikaisen perinteen mukaisesti kommentoimaan reunahuomautuksia ja niin edelleen loputtomasti .
On ilmeistä , että odotamme tätä komission uudistusta , odotamme niitä ehdotuksia , joita komissio meille esittää , ja parlamentin on ilmaistava käsityksensä niistä .
Sillä välin meidän on annettava luottamuslause komissiolle .
" Monisanaisuus " .
En aio mainita tämän mietinnön laajuutta .
En tiedä , lyödäänkö tässä kaikkien täällä esiteltyjen mietintöjen ennätys , mutta epäilemättä ainakin tämän tyyppisten päätöslauselmien ennätys .
En usko , että koskaan aiemmin on ollut päätöslauselmaa ja huomatkaa , että laadimme täällä parlamentissa mutkikkaita päätöslauselmia , jossa olisi ollut yli 16 rivin kappaleita ilman yhtäkään pistettä .
Lisäksi " sekavuus " .
En aio palata siihen , mitä sanottiin parlamenttia koskevien kysymysten analyysissa .
Se kuuluisi toisen mietinnön aiheeksi , ja meidän on tehtävä sekin , ja on tarpeen , että pohdimme asiaa , mutta emme tässä mietinnössä .
Arvoisa puhemies , lopuksi rehellisesti sanottuna en aio mainita esimerkkejä , mutta monissa tapauksissa oikeudellisia termejä käytetään hälyttävän epätarkasti .
Siksi ja yhteenvetona toivon monet meistä toivovat sitä , että te , hyvä komission jäsen Kinnock , esitätte kertomuksenne , jotta voimme todella ilmaista käsityksemme siitä , mikä onkin parlamentin varsinainen tehtävä .
Arvoisa puhemies , tarvittavia uudistuksia koskevien ehdotusten laajuus ja yksityiskohtien runsaus kertovat uudistuksen tärkeydestä .
Kun otetaan huomioon tapahtumat , jotka aiheuttivat nämä pyrkimykset , uudistusten tarpeellisuus on kyllä ilmeinen .
Toivoa ja odotuksia herättivät lisäksi komission jäsenten Prodi ja Kinnock voimakkaat julistukset täysistunnossa ja talousarvion valvontavaliokunnassa .
Mietinnössä herättää huomiota erityisesti käsite avoimuus .
Sen takaaminen on päätavoite .
Aukottomasti seurattavissa olevan työn tärkeyttä ei voi myöskään korostaa riittävästi .
Kyse ei ole kuitenkaan pelkästä virkakoneiston uudistamisesta vaan pikemminkin hyvän tahdon osoittamisesta kansalaisia kohtaan .
Meidän on voitettava uudelleen heidän luottamuksensa EU : n politiikkaa kohtaan .
Kansalaiset edellyttävät nopeaa ja avointa mahdollisuutta tutustua unionin elimiin ja unionin määräysten saamista luettaviksi .
Keskinäinen ymmärrys heidän tahollaan syntyy siitä , ja he haluavat menestyvää politiikkaa ja ymmärtävät sen samanaikaisesti itsestään selväksi palveluksi täysivaltaiselle kansalaiselle .
Uudistuksen onnistuminen riippuu aivan oleellisesti komission tekemistä aloitteista .
Minua hämmentää kuitenkin se , että kuulin tänään komission sanovan , että se keskustelee välikertomuksesta parlamentin kanssa vain epävirallisesti .
Arvoisa komission jäsen Kinnock , teidän esityksenne talousarvion valvontavaliokunnassa ensi tiistaina ei saa kuitenkaan jäädä vain yksisuuntaiseksi esitykseksi , vaan me parlamentin jäsenet haluamme ja meidän pitää saada osallistua .
On myös poliittisen ymmärrykseni vastaista , jos tällä viikolla pidetään vielä lehdistötilaisuus , ennen kuin me olemme keskustelleet ehdotuksesta huolellisesti asiasta vastaavassa talousarvion valvontavaliokunnassa .
Olen sitä mieltä , arvoisa komission jäsen Kinnock , kaikesta henkilökohtaisesta menestyksestänne huolimatta : komission pitää tehdä vielä paljon , jotta se täyttäisi meidän aiheellisesti korkeat odotuksemme . .
( EN ) Voinen aloittaa tekemällä jäsen Langenhagenille tiettäväksi , että päätös siitä , etten ole huomisessa täysistunnossa enkä siten voi vastata muodollisesti mietintöä koskeviin kysymyksiin ei ole omani eikä komission päätös , vaan parlamentin päätös !
Eli jos hän haluaa luennoida asiasta , sellainen on paras pitää parlamentin sisäisenä .
Hän tuntee minut riittävän hyvin ymmärtääkseen , että koko sen viiden vuoden aikana , jolloin teimme parlamentissa yhteistyötä , kertaakaan ei käynyt niin , etten olisi suostunut vastaamaan täysimääräisesti , muodollisesti ja yksityiskohtaisesti kaikesta tekemästäni .
Arvoisa puhemies , saanen aloittaa osoittamalla ihailua tälle van Hultenin tunnollisesti ja puheiden perusteella vaikeuksien kautta laaditulle mietinnölle .
Vaikka hän on uusi jäsen parlamentissa , hän on tietyssä mielessä suhteellisen kokenut nimenomaan siksi , että entisenä virkamiehenä toimielimet ovat hänelle tuttuja .
Ja mielestäni sen merkitys näkyy siinä , miten hyvin hän on näyttänyt kykynsä tarttuessaan tähän monimutkaiseen , mutta toimielinten kannalta ratkaisevan tärkeään aiheeseen , kuten useat parlamentin jäsenet ovat sanoneet .
Kiitän häntä ja toivotan hänelle pitkää ja ansiokasta uraa edustajana .
Arvoisa puhemies , kuten varmaan tiedätte , jäsen van Hultenin riippumattoman asiantuntijakomitean toista kertomusta koskeva mietintö on kiistatta pitkä , ja koska haluan vastata perusteellisesti varsinkin niihin kysymyksiin , jotka koskevat varainhoitoa ja sen valvontaa , pyydän teiltä ymmärtämystä .
En aio tietenkään viedä yhtään enempää parlamentin aikaa kuin on ehdottoman tarpeellista .
Kun parlamentti käsitteli viime syyskuussa riippumattoman asiantuntijakomitean toista kertomusta , lupasin tulevan komission puolesta , että kertomusta pidettäisiin olennaisena osatekijänä komission uudistusehdotuksissa .
Pyrkimyksemme vastata täysin tähän lupaukseen tulevat parlamentille selvästi ilmi , kun ryhdytään käsittelemään uudistuspakettia , jonka komissio tänään hyväksyi aivan neljä kuukautta sitten itsellemme asettamamme haasteellisen aikataulun mukaisesti .
Olen varma , että tämä on jäsen Pomez Ruizin mielestä rohkaisevaa .
Suurin osa ehdotuksista on varsin samanlaisia kuin ne , joita esittelijä van Hulten on esittänyt , ja tähän komission paperiin sisältyy kerron tämän esittelijä van Hultenille ja jäsen Staesille varsin täsmällinen toiminta-aikataulu , jota noudatetaan uudistusten läpiviennissä .
Siten kertomuksessa , joka minulla on ollut kunnia laatia , mitään ei ole jätetty auki tai epäselväksi .
Parlamentin harkitulla näkemyksellä , johon päästään seuraavien neljän tai viiden viikon mittaisen kuulemisen aikana , on hyvällä syyllä paljon merkitystä .
Sanoisin jäsen Ellesille , että olemme ehdottomasti kuuntelutilassa .
Mutta hän varmaan osaa arvostaa tavanomaisella suurpiirteisyydellään , olen varma sitä , että ensin on välttämätöntä välittää se , mitä aiomme ehdottaa , pystyäksemme kuuntelemaan ehdotukseemme annettavaa vastausta .
Se tiedonvälittämisestä .
Vaikka ajan puute estääkin minua , arvoisa puhemies , arvioimasta parlamentille jokaista päätöslauselman seikkaa tämän keskustelun aikana , voin auliisti vakuuttaa , että yksityiskohdat otetaan tämän kuulemisen ajan huomioon merkittävänä uudistusehdotuksiimme tehtävänä panoksena sekä samalla työhömme lisättävänä panoksena muillakin asiaankuuluvilla aloilla .
Siirtyessäni käsittelemään päätöslauselman tärkeimpiä teemoja esitän seuraavat huomiot .
Tarvetta avoimuuteen on oikeutetusti painotettu , eikä ainoastaan siksi , että suurempi avoimuus komission toimintatavoissa parantaa tehokkuutta ja myös hälventää sen toimintaan liittyvää turhaa salaperäisyyttä .
Tämä on olennaisen tärkeää toimeenpanevalle hallinnolle , jolta edellytetään vastuuvelvollisuutta yleisemmin koko Euroopan kansalle eikä ainoastaan parlamentille .
Tietenkin tarvitaan järkeviä takeita erityisen arkaluonteisen tiedon suojaamiseksi , mutta ne tapaukset , joissa niitä tarvitaan , olisi pidettävä mahdollisimman vähäisinä .
Olen toistuvasti korostanut sitä koko 2530 vuoden mittaisen urani ajan enkä ainoastaan komission jäsenenä ollessani .
Aivan varmasti se on komissionkin pyrkimys .
Varainhoito ja sen valvonta ovat epäilemättä ratkaisevan tärkeä ala uudistuksissa .
Kuten parlamentti tietää ja on toistuvasti sanonut , unionin taloudellisten interventioiden laajuus ja tavoitteet ovat viime vuosikymmenen aikana kasvaneet valtavasti ilman , että henkilöstöä olisi lisätty tai menettelyjä korjattu samassa suhteessa .
Monet jäsenet ottivat tämän seikan jälleen esiin tämänpäiväisen keskustelun kuluessa .
Yhdymme riippumattoman asiantuntijakomitean painokkaaseen näkemykseen ja siihen näkemykseen , joka toistuu tässä päätöslauselmaehdotuksessa , että on aika tarkistaa sääntöjämme ja menettelyjämme perusteellisesti .
Keinot siihen asetetaan uudistusstrategiassa , ja komissio aikoo huhtikuussa esittää ehdotuksensa varainhoitoasetuksen perinpohjaiseksi uudistamiseksi .
Parlamentin tuki tämän olennaisen tärkeän muutoskehityksen saavuttamiseksi on elintärkeää .
Yhdyn jäsen Theaton näkemykseen siitä , ettemme voi mitenkään hyväksyä sitä , että yrittäisimme panna uudet järjestelyt täytäntöön ilman lainmuutoksia .
Lain muuttaminen on kaiken pohja .
Monia valmisteluja voidaan tehdä , ne ovat tarkasti kohdennettuja ja niille on uudistusstrategiassa annettu täysi tuki , mutta muutoksen paneminen täytäntöön lainsäädännöllisesti on epäilemättä olennaisen tärkeää uuden järjestelmän toiminnan kannalta .
Olennaista on , että komissio aikoo lainmuutoksen avulla siirtyä pois nykyisestä keskitetystä järjestelmästä , jossa varainhoidon valvoja hyväksyy etukäteen jokaisen rahoitustoimen , ja lujittaa sen sijaan sisäisiä valvontajärjestelmiä hankkeiden hallinnosta vastaavissa yksiköissä niin , että pääosastoilla on paremmat edellytykset kantaa vastuunsa niistä päätöksistä , joilla on vaikutusta Euroopan unionin talousarvioon .
Lisäksi ja jotta saataisiin paremmat takeet kuin nykyisessä järjestelmässä , uutta hajautetun valvonnan järjestelmää on täydennettävä perustamalla sisäinen tilintarkastusyksikkö " toinen avainkohta " , kuten jäsen Bösch sanoi niin , että se on tiukasti riippumattoman asiantuntikomitean suositusten mukainen .
Tämä yksikkö aloittaa toimintansa 1. toukokuuta tänä vuonna .
Sitä johtaa ammatillisesti ansioitunut tilintarkastaja , ja sen riippumattomuus on taattava ja aiotaan taata varainhoitoasetukseen lisättävän uuden määräyksen nojalla .
Uusi yksikkö toimittaa minulle selvityksen .
Yksikön myötä perustetaan myös sisäisen tarkastuksen ohjausryhmä , jota johtaa kollegani , komission jäsen Schreyer , joka on ilokseni tulossa tänään tänne .
Talousarviosta vastaavana komission jäsenenä suhteet tilintarkastustuomioistuimeen kuuluvat jo hänen vastuualueeseensa .
Tämä sisäisen tarkastuksen ohjausryhmä varmistaa , että sisäisen tilintarkastuksen pohjalta ryhdytään tehokkaisiin ja ankariin toimiin .
Haluan painottaa ponnekkaasti sitä , että valvontajärjestelmiemme muuttaminen ei missään nimessä tarkoita niiden höllentämistä .
Ehdotetut muutokset tekevät järjestelmästä tehokkaamman sekä panosten että mitattavien ja tilitettävien tulosten osalta .
Voin myös erityisesti vakuuttaa parlamentille , ettemme aio omaksua ns . " big bang " -lähestymistapaa .
Ennakkohyväksynnästä luovutaan hankkeiden hallinnosta vastaavissa yksiköissä vasta , ja kun sisäinen tarkastusjärjestelmä on yksiköissä osoittautunut täysin toimivaksi .
Olen melko yllättynyt siitä , että päätöslauselmaesityksen 10 kohtaan ei ole sisällytetty riippumattoman asiantuntijakomitean molemmissa kertomuksissa esittämää nykyiseen keskitettyyn varainhoitotehtävään kohdistuvaa perusluonteista arvostelua .
Komitealla oli varsin selvä käsitys siitä , että keskitetty ennakkohyväksyntä on tarpeen poistaa , ja myös siitä , että on tarpeen erottaa sisäinen valvonta varainhoidon valvonnasta .
Lisäksi en myöskään usko , että 10 kohta heijastaa täysin tilintarkastustuomioistuimen lausuntoa vuodelta 1997 .
Tietenkin tuomioistuin voi tulevaisuudessa antaa harkitun lausuntonsa varainhoitoasetukseen esitetyistä muutoksista , mutta on hyödyllistä palauttaa mieliin tilintarkastustuomioistuimen presidentti Karlssonin parlamentille viime kuussa esittämät käsitykset .
Komission sisäinen tarkastus ei hänen mielestään ole riittävän vahva estämään epäasianmukaisia toimia .
Esimerkiksi varainhoidonvalvoja antoi etukäteen hyväksymismerkinnän useimmissa äskettäin paljastuneissa huonoa hallintoa ja säännönvastaisuuksia koskeneissa tapauksissa .
Samalla sisäistä tarkastamista hoidetaan useammalla taholla , ja sitä hoitavat varsinkin varainhoidon valvoja , hallinnon tarkastus ja jotkin pääosastoissa toimivat yksiköt , eikä sitä ole koordinoitu hyvin .
Keskitetyn etukäteen tapahtuvan hyväksymisjärjestelmän tarkoituksena oli alun perin epäilemättä varmistaa huolellisuus , mutta vuosien mittaan sen ikävänä sivuvaikutuksena oli , että johtajien vastuuntunto heidän tekemistään päätöksistä vähentyi .
En usko , että olemme missään mielessä erimielisiä tästä .
Päättelen 10 kohdasta , että arvoisien parlamentin jäsenten perimmäinen huoli koskee sitä , että tarvitaan huolellisesti hoidettu siirtymäkausi .
Muutoksen luonne tulee aivan varmasti olemaan sellainen , minkä arvoisat jäsenet saavat uudistuksia koskevaa strategista asiakirjaa lukiessaan huomata .
Meidän tavoitteemme , samoin kuin komitean ja tilintarkastustuomioistuimen tavoite , ei ole varainhoidon valvonnan poistaminen , vaan pääseminen eroon keskitetystä varainhoidon valvonnasta ja sen kehittäminen .
Ennen kuin vaihdan aihetta , haluaisin lisätä , että olemme esittelijän kanssa samaa mieltä siitä , että olemassa oleva sisäinen tarkastus on säilytettävä niin kauan kuin uuden riippumattoman sisäisen tarkastuksen osaston perustaminen on vielä joidenkin kuukausien ajan kesken .
Käsittelisin seuraavaksi nopeasti päätöslauselman osaa , joka koskee petoksia , korruptiota , huonoa hallintoa ja nepotismia : mietinnön merkittävin uusi ehdotus koskee sitä , miten komission virkamiehet ilmoittavat väärinkäytöksistä .
Kuten tein selväksi viime syyskuun kuulemistilaisuuksissa ja muissakin yhteyksissä , olemme yksimielisiä uskoessamme , että kannattaa määritellä , mitkä ovat parhaat menetelmät tätä tarkoitusta varten , vaikka onkin täysin selvää , että me kaikki toivomme , että niitä tarvittaisiin harvoin .
OLAFista annetun asetuksen nojalla henkilökunta on viime vuoden kesäkuusta lähtien saanut parempia ohjeita siitä , kuinka mahdollisista säännönvastaisuuksista ilmoitetaan .
Ehdotuksemme on , että näitä määräyksiä täydennetään määrittelemällä ne virkamiesten oikeudet ja velvollisuudet , jotka koskevat väärinkäytösepäilyistä ilmoittamista sisäisten kanavien kautta , vaikkakaan ei yksinomaan samaa hierarkiaa pitkin .
Myös se mahdollisuus , että voidaan käyttää erityisiä ulkoisia kanavia , on otettu huomioon .
Yritämme panna parhaat käytännöt täytäntöön .
Niille henkilöille , jotka ilmoittavat väärinkäytöksistä hyvässä uskossa ja tavalla , joka ei vaaranna tutkimuksia huonosti ajoitetulla paljastuksella , taataan asiallinen vastaus ilmoituksiin , luottamuksellisuus varhaisvaiheessa ja uran turvaaminen .
Tästä seuraa myös se , että luodaan takeet niitä virkamiehiä varten , joihin on kohdistettu vääriä syytöksiä .
Myöhemmin tänä vuonna annettavaan tiedonantoon sisältyvät kaikki yksityiskohtaiset tiedot .
Mielestäni parlamentti ei tule pettymään ehdotuksiimme .
Olen kuitenkin vakuuttunut siitä , mitä mietinnön 34 kohdassa ehdotetaan ulkoisten elinten käyttämisestä varainhoidollista vastuuta koskevien olemassa olevien määräysten täytäntöönpanossa .
Olemme jo suunnitelleet , kuinka uudistamme olemassa olevia kurinpidollisia menettelyjä perusteellisuuden , oikeudenmukaisuuden , johdonmukaisuuden ja ammattimaisuuden varmistamiseksi .
Ja aiomme ehdottaa toimielinten välisen kurinpitolautakunnan perustamista .
Myös tälle tarvitsemme parlamentin tuen ja ymmärtämyksen .
Kesäkuussa annettava tiedonanto sisältää muutosehdotuksen kokonaisuudessaan .
Julkisessa toiminnassa noudatettavat normit ovat parlamentin käsiteltävänä olevan mietinnön seuraava tärkeä osa-alue .
Otettuaan käyttöön joukon menettelysääntöjä nykyinen komissio on alkanut kehittää selkeitä eettisiä normeja .
Tässä asiassa päästään askel eteenpäin kesäkuussa , kun julkisen toiminnan normeja käsittelevä komitea laatii ehdotuksen toimielinten välistä sopimusta varten .
Tämä on päätöslauselmaesityksen mukaista .
Yksi komitean tärkeistä tehtävistä on antaa etiikkaa ja normeja koskevia neuvoja sekä valvoa toimielinten yhteisiä ja erillisiä toimintasääntöjä .
Olisin iloinen , jos parlamentti antaisi tälle tukensa .
Tällä hetkellä olemme myös selvittelemässä sitä , kuinka voimme kaikkein tehokkaimmin panna täytäntöön ehdotuksen asiakirjojen luokittelujärjestelmästä , jota van Hultenin mietinnön 50 kohdassa ehdotetaan .
Päätöslauselmaesityksessä muistutetaan oikeutetusti komission tilintekovelvollisuudesta parlamentille .
Puheenjohtaja Prodi ja varapuheenjohtaja Palacio ja muut kollegat ovat osoittaneet , että komissio pyrkii siihen käytännössäkin .
Toivon , että pääsemme kohta yksimielisyyteen toimielintemme välisiä suhteita koskevista menettelysäännöistä , joihin ajankohtaisimmat säännöt asiakirjojen julkisuudesta sisältyvät .
Tämä seikka otettiin varsin osuvasti esiin jäsen Ellesin taholta ja toisaalta jäsen Thorsin taholta .
Olen varma , että he tietävät , että joulukuun puolessavälissä saimme virallisesti käsiimme parlamentin kanssa tehtävän puitesopimusehdotuksen .
Odotamme nyt , että parlamentti päättää , milloin se haluaa aloittaa tekstiä koskevat neuvottelut .
Olisimme hyvin tyytyväisiä , jos voisimme edetä mahdollisimman nopeasti .
Mietinnössä painotetaan aivan oikein henkilöstöresursseja koskevan politiikan keskeistä merkitystä uudistusten kannalta .
Olen iloinen voidessani kertoa jäsen van Hultenille ja jäsen Haarderille , että rekrytointia , koulutusta , arviointia ja nimityksiä johtotehtäviin koskevat yksityiskohtaiset suositukset ovat varsin pitkälti oman ajattelutapamme ja ehdotustemme mukaisia .
Haluaisin myös siirtyä kohti lineaarista urajärjestelmää , koska nykyinen ura-alueisiin perustuva järjestelmä ei enää sovellu toimielintemme tarpeisiin .
On selvää , että nykyinen järjestelmä onnistuu pysäyttämään todistetusti kyvykkäiden henkilöiden etenemisen ja liikkuvuuden .
Ne jäsenet , jotka ovat tämän keskustelun aikana oikeutetusti kehuneet komission virkamiehiä , jotka suurimmaksi osaksi ja tyypillisesti ovat erittäin rehellisiä , ahkeria ja varsin kyvykkäitä , osuivat tekemissään huomioissaan täysin oikeaan .
Uudistusstrategiaa käsittelevässä valkoisessa kirjassa aiotaan tuoda selvästi julki omat ajatuksemme näistä ja muistakin seikoista , mutta yksityiskohtaisuus ja tarkkuus ovat ilman muuta olennaisen tärkeitä .
Seuraavien kuukausien aikana aiotaan julkistaa useita tiedonantoja .
Jokainen niistä jätetään parlamentin harkittavaksi ja vastattavaksi .
On toisaalta varsin selvää , että meidän on tehtävä parlamentin kanssa läheistä yhteistyötä toimielinten yhteisen edun mukaisista keskeisistä kysymyksistä , joilla tarkoitan palkkaa , eläkkeitä ja henkilöstösääntöjen tarkistamista .
Tästä viimeisestä seikasta olemme harkinneet , olisiko hyödyllistä ottaa käyttöön puiteasetus , jossa asetettaisiin yhteisiä määräyksiä sellaisista tärkeistä asioista kuin palkasta , työoloista , edustusoikeudesta jne . , mutta jossa annettaisiin eri toimielimille liikkumavaraa muita asioita koskevien sääntöjen täytäntöönpanoa varten .
Olisi varsin myönteistä , jos parlamentti kertoisi varhaiset käsityksensä tästä alustavasta ajatuksesta .
Lopuksi otan vielä esiin parlamentin käsiteltävänä olevan päätöslauselman 15 kohdan , joka liittyy muutospolitiikkamme resurssivaatimuksiin .
Se on mitä ilmeisimmin varsin olennaista .
Olemme varmoja , että saamme nauttia huomattavista uudistusten mukanaan tuomista säästöistä , kun uudistustoimet alkavat vaikuttaa voimavarojemme käytössä tehokkuutta lisäävästi ja johtamista tehostavasti .
On kuitenkin varsin selvää , että osa komission yksiköistä toimii jo nyt äärirajoillaan .
Parlamentti on usein ottanut tämän seikan esiin .
Toiseksi on myös varsin selvää , että uudistukset edellyttävät jonkin verran uutta panostamista ammattitaidon kehittämiseen ja tekniikkaan .
Kolmanneksi on varsin selvää , että on ryhdyttävä tehostamaan laajentumiseen liittyviä valmisteluja .
Niiden osalta on jo nyt resurssien riittävyyteen liittyviä ongelmia .
On myös selvää , että meidän on pakko määritellä , mitkä ovat ns . " negatiivisia painopisteitä " ja jätettävä nämä negatiiviset painopisteet pois säästyvien resurssien vapauttamiseksi , jos otamme uusia tehtäviä , mitä neuvosto ja parlamentti varmasti meitä pyytävät tekemään .
Uudistuksessa on siis keskeistä , että löydetään täsmällisempi prosessi , jolla sidotaan ensisijaisten tavoitteiden asettamisprosessi resurssien jakamiseen toimintojohtamisen pohjalta .
Haluaisin kuitenkin korostaa seuraavaa : vaikka komissio varmasti aikookin ottaa käyttöön sisäisen kurin ensisijaisten tavoitteiden asettamisessa , se voi onnistua täysimääräisesti vain , jos parlamentti ja neuvosto tulevat mukaan ja suhtautuvat yhtä tinkimättömästi näihin komission haasteisiin .
Siksi komissio suhtautuu myönteisesti van Hultenin mietinnön 15 kohtaan .
Lopuksi , arvoisa puhemies , kiitän parlamenttia sen osoittamasta mielenkiinnosta tämän pakostakin pitkän puheen aikana ja ilmaisen vilpittömät kiitokset esittelijälle , talousarvion valvontavaliokunnalle ja muille valiokunnille , jotka antoivat lausuntonsa .
Toivomme , että voimme tehdä parlamentin kanssa läheistä yhteistyötä uudistusstrategiapaketin loppuun saattamiseksi ja että sen jälkeen , mikä on kaikkein tärkeintä , voimme tehdä yhteistyötä parlamentin kanssa sen täytäntöönpanossa keskeytyksettä niiden vuosien ajan , joita tarvitaan näin monimutkaisten asioiden läpiviemiseen . Keskustelu on päättynyt .
Äänestys toimitetaan huomenna klo 12.00 .
( Istunto päättyi klo 23.15 . )

 
Edellisen istunnon pöytäkirjan hyväksyminen Eilisen istunnon pöytäkirja on jaettu .
Onko huomautettavaa ?
Arvoisa puhemies , nousen puhumaan asiasta , joka on erittäin tärkeä kaikille tässä parlamentissa .
Eilen iltapäivällä komissio oli täällä vastaamassa kysymyksiin tavanomaisella tavallaan .
Puhemies Provanilla oli suuria ongelmia , koska komission jäsen Byrne käytti 29 minuuttia vastatakseen kysymyksiin .
Parlamentille on erityisen tärkeää , että meillä on tilaisuus esittää kysymyksiä komission jäsenille , mutta mielestäni oli naurettavaa , että komission jäsen käytti 29 minuuttia vastatakseen kysymyksiin .
Uskon , että hän oli erityisen huolissaan siitä , että hänen oli vastattava kysymykseen siitä , miksi hän ei aloittanut tilapäistoimia Ranskaa vastaan naudanlihaa koskevassa asiassa .
Tiedän , että monet kollegat - en minä - halusivat esittää hänelle tämän kysymyksen .
Tästä riippumatta ehdottaisin , että kenellä tahansa , joka on puhemiehenä , on mahdollisesti tulevassa vastaavanlaisessa tilanteessa , jossa komission jäsen puhuu puhumistaan , oikeus keskeyttää komission jäsenen puheenvuoro tai saada hänet lyhentämään vastauksiaan . Kiitos , jäsen Sturdy .
Annan puheenvuoron jäsen Provanille .
Huomautan ohimennen , että hän hoiti erinomaisesti tilanteen , joka oli hieman hankala , kun otetaan huomioon , että meillä oli erittäin vähän aikaa .
Mielestäni 30 minuuttia on joka tapauksessa tämän kaltaisten näin merkittävien tiedonantojen osalta todellakin erittäin lyhyt aika .
Mielestäni meidän olisi harkittava puheajan pidentämistä .
Arvoisa puhemies , olen iloinen siitä , että tämä asia otettiin esille , mutta olin aikonut ottaa sen esille parlamentin puhemiehistössä , mikä on oikea menettely .
Ehkä meidän on puhemiehistössä keskusteltava siitä , kuinka voisimme asianmukaisesti hoitaa tämän tyyppisen keskustelun tulevaisuudessa .
Eilinen tilanne ei ollut hyvä .
Ylitimme aikamme viidellä minuutilla .
Kuten parlamentin jäsen Sturdy sanoi , komission jäsen puhui 29 minuuttia , ja parlamentin jäsenillä oli vain kuusi minuuttia aikaa esittää kysymyksiä .
Se oli naurettava tilanne , joka meidän on pyrittävä korjaamaan .
Kyllä , jäsen Provan , käsittelemme tätä seuraavassa puheenjohtajakokouksessa .
Arvoisa puhemies , anteeksi , käytän tällaisissa tapauksissa harvoin puheenvuoron , mutta teen sen esittääkseni meille itsellemme vetoomuksen .
Vaikka arvostankin suuresti parlamentin jäsen Sturdya , mielestäni hänen komission jäsen Byrneä kohtaan esittämänsä moite ei ole täysin oikeudenmukainen , sillä mehän olemme pyytäneet komission jäsen Byrneä esittelemään elintarvikkeiden turvallisuutta koskevan valkoisen kirjan .
Se on hyvin monimutkainen työ , jota ei voi käsitellä kymmenessä minuutissa .
Komission jäsen Byrne käytti siihen 15-17 minuuttia , ja muutamat meistä esittivät vielä kysymyksiä , joiden kesto ylitti joissakin tapauksissa minuutin .
Minä käytin puheaikaa alle minuutin toisin kuin muut .
Meidän on huolehdittava siitä , että komission lausunnon esittämiselle ei varata vain puolta tuntia vaan tunti , jotta meillä olisi riittävästi aikaa keskustella siitä .
Se , mitä Provan totesi , on totta .
Osallistuin eilen täysistuntoon kello 15.00 alkaen , ja me , eli parlamentti , lisäsimme esityslistalle Erikan aiheuttaman öljykatastrofin , ja me , eli parlamentti , lisäsimme esityslistalle myrskyt Euroopassa .
Tämä kaikki johti varapuhemies Colomin ja Provanin johdolla siihen , että me kaikki puhuimme pitempään .
Parlamentti on itse syyllinen siihen , että ylitimme aikataulun tällä tavoin .
Varapuhemiehillä ei ollut helppoa , ja mielestäni on epäoikeudenmukaista , että syytämme tästä komission jäsentä , sillä komission jäsen Byrne odotti , ja hän joutui siitä myös kärsimään .
Meidän on itse muutettava esityslistaamme ja käyttäydyttävä myös hieman kurinalaisemmin !
Kiitos , jäsen Roth-Behrendt , vahvistatte käsitystäni siitä , että tällaiseen keskusteluun olisi tosiaankin pitänyt varata vähintään tunti .
Uskon , että otamme tämän jatkossa huomioon .
Arvoisa puhemies , tänä iltana käymme vuotuisen keskustelun vapauteen , turvallisuuteen ja oikeuteen perustuvan alueen perustamisesta .
Se on otettu esityslistalle neuvostolle osoitettujen kysymysten muodossa .
Itse asiassa suullisten kysymysten tarkoituksena on aloittaa keskustelu , jota on määrä käydä perustamissopimuksen 2 artiklan neljännen luetelmakohdan yhteydessä .
Haluaisin pyytää puhemiestä varmistamaan sen , että neuvosto , joka ei ole vastannut näihin kysymyksiin kirjallisesti , vastaa ensisijaisesti kansalaisvapauksien ja -oikeuksien sekä oikeus- ja sisäasioiden valiokunnan esittämiin kysymyksiin , jotta voisimme sen jälkeen käydä tehokkaammin keskustelua , jota on määrä käydä Euroopan unionin perustamissopimuksesta . Kiitos , jäsen Terrón i Cusí .
Tutkimme tietenkin tämän neuvoston kanssa .
Poikkesimme hieman pöytäkirjan hyväksymisestä .
Onko siitä muuta huomautettavaa ?
Arvoisa puhemies , pyydän teitä huomaamaan pöytäkirjan kohdassa 21 seikan , jota pidän selvänä menettelyrikkomuksena eilisiltaisen kysymykseni 66 osalta .
Tämä koskee Euroopan unionissa valmistettujen Nestlé-äidinmaidonvastiketölkkien etiketeissä olevaa epäasianmukaista kieltä ja sekavaa kirjoitusta ja väritystä .
Tässä rikotaan selvästi EU : n äidinmaidonvastikkeista annettua direktiiviä 92 / 52 .
Tästä tehtiin ensimmäinen ilmoitus jo viime vuonna 5. lokakuuta , mutta niitä oli edelleen myynnissä Islamabadissa Pakistanissa eilen , kun tarkistin asian .
Tiedän , että ette voi kommentoida asian sisältöä , mutta komission vastauksessa ei oteta vastuuta direktiivin täytäntöönpanosta , eikä komissio ole myöskään toimittanut vaadittuja vuosikertomuksia eikä se ole myöskään toiminut erään aikaisemman vastaanottamansa valituksen perusteella - katsokaa kysymystäni 2283 / 99 .
Pyydän teitä kirjoittamaan komissiolle ja pyytämään sitä muistamaan velvollisuutensa Euroopan parlamenttia kohtaan ja niitä 82 lasta kohtaan tuhannesta lapsesta , jotka kuolevat Pakistanissa varhaislapsuudessa ja joille epäasianmukainen ravinto sekoitettuna vaaralliseen veteen on hengenvaarallista . Juuri niin , jäsen Howitt .
Puheenvuoronne merkitään tietenkin tämänpäiväiseen pöytäkirjaan , ja lisäksi välitän komissiolle kehotuksenne .
( Pöytäkirja hyväksyttiin . )
 
Puheenjohtajavaltio Portugalin toimintaohjelma ja Angolan tilanne Esityslistalla on seuraavana neuvoston julkilausuma puheenjohtajavaltio Portugalin toimintaohjelmasta ja Angolan tilanteesta .
Arvoisa puhemies , hyvät parlamentin jäsenet , olen iloinen saadessani olla täällä Euroopan parlamentissa esittelemässä Portugalin puheenjohtajakauden työohjelman tälle vuoden 2000 ensimmäiselle puoliskolle .
Te tunnette jo sen sisällön , minkä takia keskitynkin vain painottamaan muutamia sen tärkeimpiä kohtia .
Haluaisin aloittaa mainitsemalla , että kotimaassani ajatellaan , ettei puheenjohtajuus saa merkitä ainoastaan ministerineuvoston työskentelyltä toivottavaa tehokkuutta , vaan myös laajamittaista yhteistyötä toimielinten ja kaikkien yhteisön elinten kanssa , samoin kuin puheenjohtajan toiminnan jatkuvaa avoimuutta eurooppalaisen yleisön silmissä .
Portugalin puheenjohtajakaudella yhteistyö Euroopan parlamentin kanssa ansaitsee erityistä huomiota , koska parlamentilla on aivan erityinen asema toimielinten joukossa ja sen toiminnan laillisuus pohjautuu Euroopan lukuisien eri maiden kansalaisten välittömissä vaaleissa antamiin ääniin .
Tämä on ensimmäinen viesti , jonka haluaisin tässä välittää samalla kun vakuutan , että puheenjohtajavaltio on jatkuvasti valmis lisäselvityksiin ja kokonaisvaltaiseen ja rehelliseen yhteistyöhön tämän edustajainhuoneen kanssa .
Arvoisa puhemies , hyvät parlamentin jäsenet , Eurooppa elää tätä nykyä aikaa , joka on ratkaiseva sen poliittisen ja taloudellisen järjestymisen ja maailmanlaajuisen identiteetin lujittumisen kannalta niiden uusien haasteiden edessä , joihin sen on mielestään vastattava .
Vakaiden ja kehittyneiden olojen luominen koko maanosaan , mikä muodostaa nykyisen eurooppalaisen sukupolven suuren poliittisen päämäärän , pakottaa meidät tekemään joitakin valintoja , joilla on vaikutuksensa jopa unionin tulevaan rakenteeseen .
Viime vuosina olemme kyenneet edistymään erittäin merkittävästi sisämarkkinoiden luomisessa ja kunnianhimoisen hankkeen , yhden rahan , vakiinnuttamisessa yhä kasvavassa määrin .
Nyt meidän on mentävä vielä pitemmälle : meidän on taattava , että muut politiikat kehittyvät samanaikaisesti noiden intressien myötä vastataksemme paremmin Euroopan väestön suuriin huoliin ja odotuksiin .
Mikäli emme osaa käyttää tehokkaalla ja vakuuttavalla tavalla niitä välineitä , jotka meillä on käytössämme , eli sitä Eurooppaa , jonka olemme kyenneet jo rakentamaan , meidän ei luonnollisestikaan ole mahdollista saada kansalaisia hyväksymään sitä , että Eurooppaa rakennettaisiin lisää .
Portugali pyrkii puheenjohtajakaudellaan varmistamaan eurooppalaisen yhteiskuntamallin kehittymisen tulevaisuudessa siten , että unioni säilyttää maailmantaloudessa paikkansa taloudellisen kilpailukyvyn eturintamassa .
Auttaaksemme tuon hankkeen toteutumista , järjestämme ensi maaliskuussa Eurooppa-neuvoston ylimääräisen kokouksen , jonka aiheena on " innovaatioiden sekä tietojen ja taitojen Euroopan työllisyys , talousuudistukset ja sosiaalinen yhteenkuuluvuus " .
Mihin tällä aloitteella pyrimme , kysynevät jotkut teistä .
Voiko tämä ajatus tuoda jotain lisäarvoa sille , mitä on jo saatu aikaan ?
Vai onko Portugalin tarkoituksena vain käynnistää uusi prosessi , jonka voi niputtaa yhteen niiden kanssa , jotka suunniteltiin aikoinaan Luxemburgissa , Cardiffissa tai Kölnissä ?
Kysymys on oikeutettu ja osa vastauksesta on jo edessänne asiakirjassa , jonka Portugalin pääministeri toi julki kaksi päivää sitten .
Aikomuksemme on tämän työsuunnitelman avulla parantaa yhteistyötä ja käynnissä olevien hankkeiden koordinointia mutta liittää kuitenkin mukaan uusi ulottuvuus .
Meidän on varmistettava , että Euroopan valtaa uusi innostus , joka saa sen muuttumaan kymmenen seuraavan vuoden kuluessa maailman dynaamisimmaksi ja aktiivisimmaksi talousalueeksi .
Sitä varten on tärkeää varmistaa , että Euroopan taloudessa onnistutaan optimoimaan kaikki käytettävissä olevat välineet ja erityisesti , ettemme jäisi jälkeen ratkaisevassa taistelussa kilpailukyvystä .
Mielestämme tämä taistelu käydään Euroopassa nykyään tietoyhteiskunnan demokratisoinnin ja tiedon tasolla , mikä pienentää ratkaisevasti välimatkaa , joka erottaa Euroopan tällä alalla muista alueista , joiden kanssa se kilpailee maailmanlaajuistuvassa taloudessa .
Juuri tämän nykyaikaisuuden , ajantasaistamisen ja uusien voimavarojen yhteen liittämisen ulottuvuuden pyrimme käynnistämään Lissabonin Eurooppa-neuvostossa .
Luotamme kaikkiin - tähän parlamenttiin , eri yhteiskuntaryhmiin , kansalaisyhteiskunnan muihin alueisiin ja tietysti jäsenvaltioiden hallituksiin - tämän keskeisen tavoitteen toteuttamisessa .
Arvoisa puhemies , hyvät parlamentin jäsenet , Euroopan poliittinen jako päättyi jo muutama vuosi sitten .
Euroopan yhdentyminen on muodostunut nyt strategiseksi tavoitteeksi , johon Euroopan unionin on sitouduttava täysin ja jonka suhteen ei voida empiä .
Vuosikymmenten ajan sanottiin kansoille , jotka kärsivät sananvapautensa rajoittamisesta , että tällä puolella Eurooppaa oltiin rakentamassa vapauden ja edistyksen yhteiskuntamallia , jonka haluaisimme leviävän joka kolkkaan .
Nyt on tullut aika näyttää , että olemme johdonmukaisia siinä , mitä sanoimme .
Euroopan unionin laajentumisella ja jokaisella sopimustyypillä , jonka aiomme luoda maanosan muiden maiden kanssa , on tuo sama päämäärä : taata laaja , vakaa ja kehittyvä alue , joka turvaa tulevaisuuden koko Euroopassa , jossa vallitsee rauha ja edistys .
Portugalin tärkeänä tehtävänä sen puheenjohtajakaudella on jatkaa vuonna 1998 aloitettuja laajentumisneuvotteluja , minkä se tekee tiukkojen teknisten kriteerien ja kunkin hakijavaltion pätevyyden objektiivisen arvioinnin perusteella .
Aikomuksemme on avata näiden valtioiden kanssa kaikki mahdolliset neuvotteluluvut nopeassa ja tehokkaassa tahdissa , joka perustuu Euroopan komission esittämiin ehdotuksiin .
Niiden kuuden hakijavaltion kanssa , jotka nyt aloittavat neuvottelut , työskentelemme myös täysin asiaan paneutuen antaaksemme niille mahdollisuuden ottaa takaisin mahdollisesti hukkaan heitetyn ajan , ilman että jo käynnissä olevia neuvotteluja kyseenalaistettaisiin sen takia vähimmässäkään määrin .
Erityistapaus Turkkia tarkastelemme erikseen huomion kiinnittyessä sen erityiseen todellisuuteen ja siihen , että tämän maan , joka on yksi maailman vaa ' ankieliasemassa olevista maista , odotuksia lähenemisestä vahvistetaan .
Laajentuminen on siten eurooppalainen tavoite , jota Portugali ei puheenjohtajakaudellaan pakene ja jota se pyrkii edistämään .
Jotta laajentuminen voisi käydä toteen , Euroopan unioni pitää välttämättömänä toimielinuudistuksen suorittamista , mikä tekee toiminnasta demokraattisempaa , tehokkaampaa ja avoimempaa .
Jotkin näistä uudistuksista voidaan toteuttaa ilman perustamissopimusten tarkistusta parantamalla toimielinten työmenetelmiä .
Toisiin uudistuksiin vaaditaan perustamissopimusten muuttamista , mikä tapahtuu muutaman viikon kuluttua alkavassa hallitustenvälisessä konferenssissa , joka aiotaan saattaa päätökseen kuluvan vuoden aikana .
Se on tunnetusti vaikea ja arkaluonteinen tehtävä , koska se liittyy kysymykseen unionin sisäisen päätösvallan jaosta .
Aikomuksemme on aloittaa se käyttämällä ohjenuoranamme yhtä aikaa kunnianhimoa ja realismia , eli viedä asioita eteenpäin niin paljon kuin on mahdollista ja tarpeellista sellaisen yksimielisyyden puitteissa , joka takaa sen , että kaikki jäsenvaltiot hyväksyvät tulokset vuoden 2000 loppuun mennessä .
Kuten kaikki tietävät , tämän määräajan noudattaminen riippuu siitä , että kaikenlaiset keskustelun pitkittymiset voivat viivyttää laajentumisprosessia .
Tästä koituisi väistämättä kielteisiä poliittisia seurauksia , mikä on syytä pitää mielessä .
Olemme tietoisia siitä , että nämä ehdotetut uudistukset eivät mahdollisesti täytä kaikkien odotuksia , ja tiedämme hyvin , että tässä parlamentissa monet haluaisivat oikeutetusti mennä pitemmälle .
Voin vakuuttaa , että Portugali tekee kaikkensa ottaakseen konferenssin asialistalle Helsingin valtuutuksen mukaisesti joukon aiheita , joiden myötä uudistuksesta tulisi merkittävä , mutta luvatessani puheenjohtajavaltion toimivan näin , en tietenkään lupaa ihmeitä ja etenkään en voi luvata , että jäsenvaltioiden hallitusten yhdistetty tahto olisi teidän odotustenne ja toiveidenne mukainen .
Puhun teille täällä tänään totuudenmukaisesti ja rehellisesti , koska en halua luoda harhakuvia .
Tässä yhteydessä haluaisin vielä puhua asiasta , joka huolestuttaa puheenjohtajavaltiota , tai joka on pikemminkin aina huolestuttanut maatani , jopa ennen puheenjohtajakauden alkamista : Euroopan parlamentin edustus hallitustenvälisessä konferenssissa .
Mitä tähän myös araksi tietämäämme asiaan tulee , kantamme on se , että yritämme kaikkia Helsingin loppupäätelmiä tiukasti noudattaen ottaa tämä parlamentti mukaan mahdollisimman suuressa määrin , tapahtuipa se sitten noiden päätelmien määrittelemissä muodollisissa kehyksissä tai sitten sellaisissa epämuodollisissa yhteyksissä , joissa tästä toimielimestä tuntuu tarkoituksenmukaiselta tehdä yhteistyötä puheenjohtajavaltion kanssa .
Vaikka on huomattava , että tämä nykyinen edustus merkitsee parannusta siihen asemaan , mikä Euroopan parlamentilla oli Amsterdamin neuvotteluissa , meistä on tärkeää , että työskentelemme tavalla , joka edistää luottamuksellisen ja tehokkaan yhteistyöilmapiirin muodostumista parlamentin ja neuvoston välille .
Tätä silmällä pitäen minulla on ollut tilaisuus kirjoittaa Euroopan parlamentin puhemiehelle ja kertoa , että puheenjohtajavaltio pyrkii aloittamaan hallitustenvälisen konferenssin työt helmikuisen yleisten asioiden neuvoston lisäksi erityisessä ministeritason kokouksessa , niin kuin Helsingissä päätettiin .
Niinpä jokaisen ministeritason konferenssin alussa tulee olemaan tilaisuus vaihtaa vaikutelmia parlamentin puhemiehen ja kahden sen jäsenen kanssa .
Toisaalta taas tällä elimellä on kaksi tarkkailijaa kaikissa valmistelevan työryhmän kokouksissa , joiden puheenjohtajana toimii Eurooppa-asioiden valtiosihteeri .
Lisäsin vielä kirjeessä , että puheenjohtajavaltio panostaa siihen , että Euroopan parlamentti on tehokkaasti mukana hallitustenvälisen konferenssin asialistasta käytävässä keskustelussa .
Olemme valmiita olemaan mukana myös missä tahansa muissa Helsingin loppupäätelmiä kunnioittavissa työmuodoissa , joita parlamentti pitää sopivina .
Haluan vakuuttaa teille , että voitte luottaa meihin tässä yhteisessä työssämme .
Arvoisa puhemies , hyvät parlamentin jäsenet , unioni voi pitää kiinni periaatteistaan ja intresseistään maailmassa vain , jos onnistumme tekemään Euroopan äänestä uskottavan ja jos onnistumme vastaamaan tehokkaasti strategisilla alueilla puhkeaviin kriiseihin , joiden osalta emme voi pysyä välinpitämättöminä .
Vaikka lukutavat ovat mahdollisesti erilaisia , Kosovon kriisi on ollut ja on yhä kaikille meille opetus , josta meidän on tehtävä tarvittavia johtopäätöksiä .
Olen sitä mieltä , että nyt on aikaisempaa enemmän käynyt ilmeiseksi , että Euroopalla on oltava käytössään omaa kapasiteettia , jotta se voisi toimia tehokkaasti ja hyödyllisenä ajankohtana kriisinhallinnassa ja sellaisissa operaatioissa , jotka takaavat vakauden ja rauhan yhteisen turvallisuutemme kannalta keskeisillä alueilla .
Helsingin Eurooppa-neuvosto antoi Portugalille tehtäväksi kehittää puheenjohtajakaudellaan Euroopan käyttöön uusia turvallisuus ja -puolustusmekanismeja , joita voisi käyttää myös niiden sopimusten puitteissa , joita jotkut meistä ovat solmineet Atlantin liiton kanssa , samoin kuin siinä erikoistilanteessa , että mukana olisi joitakin Euroopan unioniin kuuluvia ryhmiä .
Sitä paitsi on tärkeää , että voimme taata tämän uuden mekanismin olevan kaikessa yhteensopiva NATO-kumppaneidemme intressien kanssa , olivatpa he sitten eurooppalaisia tai Atlantin toiselta puolen .
Näiden kuuden kuukauden aikana testaamme yhteistä tahtoamme työskennellä tällä alueella ja yritämme suunnitella sellaisen yhteistyömallin , joka voisi olla käyttökelpoinen eri herkkyys- ja etunäkökohtien kannalta .
Se on eittämättä vaikea tehtävä , mutta olemme vakuuttuneita siitä , että kyse on haasteesta , joka on erittäin merkittävä unionin ulkoisen toiminnan uskottavuuden kannalta , ja kartoitamme luonnollisesti mahdollisuuksia , jotka meille tarjoaa toimintamme yhtä aikaa sekä Euroopan unionin että Länsi-Euroopan unionin puheenjohtajavaltiona .
Arvoisa puhemies ja hyvät parlamentin jäsenet , unionin ulkoisten suhteiden osalta haluan esittää vielä muutaman huomion puheenvuorossani ja painottaa joitakin Portugalin puheenjohtajakauden työohjelmaa täydentäviä kohtia .
Mielestämme samaan aikaan , kun rakennamme vakaita ja toimivia instituutioita Eurooppaan , meidän on aina kiinnitettävä huomiomme myös alueen ulkopuolisiin tapahtumiin .
Eurooppa on aina ollut voitolla silloin , kun sen toiminta ulospäin on ollut avointa ja aktiivista , kun se ei ole vajonnut itseensä , jottei sen tarvitsisi kohdata ulkomaailman sille asettamia haasteita .
Meidän on nyt katsottava tuota maailmaa silmästä silmään ja oltava siinä toimintakykyisinä läsnä .
Tästä syystä tarkoituksemme on puheenjohtajakautemme aikana toteuttaa joukko hankkeita , jotka edistävät ja vahvistavat Euroopan läsnäoloa maailmassa , tapahtuipa se sitten jo perinteisiä suhtautumistapoja noudattaen tai sitten edistäen uusia aloitteita alueilla , joita ei mielestämme saa jättää pois eurooppalaiselta asialistalta .
Ensisijaisesti huomio kiinnitetään luonnollisesti vakavaan tilanteeseen Balkanilla ja suhteisiin Venäjän ja Ukrainan kanssa , painopisteenä erityisesti tämän unionin lähellä sijaitsevan alueen jännitepesäkkeet .
Haluamme myös taata , että Välimeren alue pysyy painopisteenä ulkosuhteiden asialistallamme , mistä syystä viemme loppuun useita aloitteita Barcelonan prosessin puitteissa ja pyrimme varmistamaan unionin näkyvän mukanaolon Lähi-idän rauhanprosessissa .
Ensimmäinen ja tärkeä askel oli äskettäinen kiertomatka , jonka tein yhteisen ulko- ja turvallisuuspolitiikan korkean edustajan ja komission kanssa tuolle alueelle , Syyriaan , Israeliin , Palestiinaan , Jordaniaan , Egyptiin ja Libanoniin .
Aikomuksemme on myös vahvistaa poliittista vuoropuhelua koko Afrikan kanssa samoin kuin varmistaa , että Lomén yleissopimusprosessi saa tulevaisuudessa tyydyttävää jatkoa .
Latinalaisella Amerikalla on erityinen paikka ulkoisen toiminnan asialistalla , sillä tämän alueen merkitys Euroopalle kasvaa jatkuvasti .
Lisäksi nykyään tuohon maailmankolkkaan meitä yhdistävät monet , toisiaan täydentävät intressit .
Atlantin ylittävä vuoropuhelu Yhdysvaltojen ja Kanadan kanssa on myös tärkeällä sijalla asialistallamme , painopisteenä yhteinen toimintamme eurooppalais-amerikkalaisissa toimielimissä ja aivan erityisesti ponnistelumme keskustelun käynnistämiseksi lähitulevaisuudessa uudelleen Maailman kauppajärjestössä .
Monia muitakin aloitteita voisi nostaa esiin , erityisesti monenkeskisiä ja kahdenväliseen poliittiseen vuoropuheluun liittyviä .
Rajoitun kuitenkin vain kertomaan uutuudesta , jonka muodostavat huippukokous Intian kanssa samoin kuin ministeritason kokouksista Australian ja Uuden-Seelannin kanssa .
Arvoisa puhemies , hyvät parlamentin jäsenet , en halua pitkittää enää enempää puheenvuoroani , jotta aikaa jäisi kysymyksillekin , joihin vastaaminen tuottaa minulle mitä suurinta mielihyvää .
En haluaisi kuitenkaan lopettaa mainitsematta kahta keskeistä prioriteettia , jotka vaikuttavat työhömme , ja yhtä kysymystä , joka liittyy välittömästi tämän edustajainhuoneen toimintaan .
Ensimmäinen kysymys liittyy oikeuteen ja sisäasioihin : kysymys on luultavasti yhdestä unionin toiminnan eniten laajenevista alueista , joka Amsterdamin jälkeen on vaikuttanut lupaavimmalta .
Tässä asiassa odotamme Euroopan komissiolta konkreettisia ehdotuksia , jotka auttavat meitä toteuttamaan vapauteen , turvallisuuteen ja oikeuteen perustuvan alueen tavalla , joka voisi vastata niitä odotuksia , jotka kansalaiset ovat tällä alueella liittäneet yhteisen Eurooppamme rakentamiseen .
Toinen kysymys liittyy kysymykseen elintarvikesuojasta .
Tällä hetkellä elämme mitä herkintä aikaa Euroopassa , jonne on muodostunut epäluottamuksen ilmapiiri , jolla on seurausvaikutuksensa sisämarkkinoihin ja joka heijastuu kielteisellä tavalla kuluttajansuojaan sen lisäksi , että se heijastuu myös ulkosuhteisiimme .
Mielestämme meidän on muutettava tätä suuntausta .
Sen vuoksi on elintärkeää , että onnistumme takaamaan sopusointuiset työskentelyolot Euroopassa , erityisesti perustamalla virasto , joka voisi toimia eri kansallisuuksien välisenä yhteistyövälineenä .
Komission valkoisen kirjassaan äskettäin edistämä hanke saa asianmukaisen käsittelyn Portugalin puheenjohtajakauden aikana , erityisesti Feiran neuvostossa kesäkuussa esitettävän mietinnön myötä .
Lopuksi haluaisin tehdä selväksi , että kysymys tämän parlamentin jäsenten ja avustajien ohjesäännöstä saa puheenjohtajavaltiolta ansaitsemansa huomion , sillä meistä on välttämätöntä varmistaa tämä tärkeä näkökohta , joka liittyy tämän toimielimen piirissä toimivien ihmisten toiminnan arvokkuuteen .
Tässä yhteydessä teemme parhaamme varmistaaksemme sen , että käyden vuoropuhelua teidän kanssanne ja tehden neuvoston kanssa yhteistyötä löydämme tähän ongelmaan oikeudenmukaisen ja tasapainoisen ratkaisun .
Arvoisa puhemies , hyvät parlamentin jäsenet , nämä ovat ne viestit , jotka haluaisin Portugalin hallituksen nimissä teille välittää hetkellä , jolloin unioni siirtyy Portugalin puheenjohtajakauteen .
Olen luonnollisesti täysin teidän käytettävissänne tarpeelliseksi katsomianne lisäselvityksiä varten .
Paljon kiitoksia huomiostanne .
( Jatkuvia suosionosoituksia ) Kiitän neuvoston puheenjohtajaa tästä puheenvuorosta ja annan heti puheenvuoron komission jäsen Pattenille , joka puhuu komission puolesta . .
( EN ) Kiitän ulkoministeri Gamaa hänen erittäin harkitusta ja kattavasta esityksestään .
Olen iloinen siitä , että hänen Lähi-idän vierailunsa meni hyvin .
Olen ainoastaan pahoillani siitä , että en voinut olla hänen mukanaan , koska olin juuri silloin menossa Thessalonikiin jälleenrakennusviraston ensimmäiseen kokoukseen .
Minun on kuitenkin painotettava sanaa " menossa " , koska vietin suurimman osan maanantaita Münchenin lentokentällä .
En aio tänään puhua pitkään , en varsinkaan siksi , että en halua viedä pohjaa puheelta , jonka komission puheenjohtaja Prodi pitää täällä ensi kuussa .
Se puhe ei kata ainoastaan kuutta seuraavaa kuukautta vaan viisi seuraavaa vuotta .
Saanen kuitenkin vielä toistaa puheenjohtajavaltion edustajan sanat sanomalla , että komissio edelleen arvostaa sitä , että se on tilintekovelvollinen parlamentille .
Tuemme myös puheenjohtajavaltion pyrkimyksiä tehdä ministerineuvostosta entistä tehokkaampi .
Komissiona olemme jo mukana suuressa uudistustoiminnassa , josta keskustelemme parlamentin kanssa muutaman kuukauden kuluessa .
Haluan kuitenkin keskittää huomautukseni pääasiassa asioihin , jotka kuuluvat vallankäyttöpiiriini ulkosuhteista vastaavana komissaarina .
Puheenjohtajavaltiolla on laajempia mielenkiinnon kohteita .
Sen on ohjattava hallitustenvälisen konferenssin ensimmäistä vaihetta .
Sen on myös noudatettava niitä monia sitoumuksia , joita tehtiin Helsingin ja Tampereen Eurooppa-neuvostoissa .
Esimerkiksi viralliset neuvottelut laajentumisesta kuuden vastikään hyväksytyn ehdokasvaltion kanssa alkavat helmikuussa .
Samaan aikaan on pidettävä yllä neuvottelutahtia muiden ehdokkaiden kanssa ja luotava liittymisvalmistelustrategia Turkkia varten .
Kaikilla näillä alueilla komissio työskentelee kaikin voimin .
Muut tärkeimmät aloitteet ovat maaliskuussa pidettävä Eurooppa-neuvosto , joka käsittelee työllisyyttä , talousuudistusta ja yhteiskunnallista yhteenkuuluvuutta uudistusten ja tiedon Eurooppaa varten , ja ministeri viittasi tähän .
Aiomme täydentää tätä neuvoston kokousta e-Europe-toimintasuunnitelmalla tietoyhteiskuntaa varten .
Mitä tulee omaan alaani , puheenjohtajavaltio on aivan oikein huomannut edistystä yhteisen Euroopan turvallisuus- ja puolustuspolitiikan tekemisessä tärkeimmäksi asiaksi .
Ministeri Gama kiinnittikin aivan oikein huomiota epäsuhdan poistamiseen Euroopan taloudellisen vahvuuden ja meidän poliittisen vaikutusvaltamme väliltä , ei minkään imperiumin jälkeisen omahyväisyyden takia vaan siksi , että kansalaisemme odottavat meidän tekevän niin , ja maailma tahtoo meidän tekevän niin .
Puheenjohtajavaltio saa nähdä väliaikaisen poliittisen ja turvallisuusvaliokunnan perustamisen .
Olen ehdottanut , että komissio loisi pienen kriisikeskuksen , joka olisi suunniteltu mahdollistamaan sen , että me voisimme reagoida tarvittaessa nopeammin pääasiassa avun toimittamiseksi .
Komissio pitää myös ensisijaisen tärkeänä nopean toiminnan rahaston perustamista , joka on suunniteltu tarjoamaan nopeaa rahoitusta varta vasten kriisien ehkäisyyn ja kriisien hallintatoimintaan .
Tämän pitäisi kattaa esimerkiksi poliisivoimien ja ihmisoikeus- tai vaalitarkkailijoiden nopean hyväksikäytön ja siviilien auttamistyön tukemisen , instituutioiden rakentamisen turvaamisen sekä median uudistamisen ja yleisölle suunnatut tiedotuskampanjat .
Aiomme jatkossakin olla erittäin sitoutuneita Balkanin niemimaalla tukemalla Bernad Kouchneria ja YK : n johtamaa hallintoa Kosovossa , kehittämällä suhteitamme Serbian oppositioon hallinnon muutoksen kannustamiseksi , tukemalla Montenegron demokraattista hallitusta , jatkamalla vaikeata tehtävää rakentaa monikansallinen Bosnia , tukemalla Kroatian uutta hallitusta ja vetämällä Albania ja entinen Jugoslavian tasavalta Makedonia lähemmäksi Eurooppaa .
Haluaisin tehdä kolme yleistä huomautusta .
Ensiksikin meidän on tehtävä kaikki voitavamme sen varmistamiseksi , että rajallisilla resursseillamme saadaan mahdollisimman hyvä tulos .
Olen aikaisemmin puhunut pitkään tukiohjelmiemme hitaasta ja tehottomasta toteuttamisesta .
Olen saamassa sellaisen maineen , että tämä on minulle pakkomielle - tällaisesta maineesta olen ylpeä .
Kuka tahansa , joka tulee huoneeseeni näkee , että mattoja on tallattu ja seinillä kiipeilty turhautuneena siitä , kuinka paljon aikaa kuluu , ennen kuin saamme asiat tehdyksi .
Se on sietämätöntä , sen on muututtava , ja se muuttuukin .
Kuten olen aikaisemmin sanonut , minulla on kunnia työskennellä sellaisten virkamiesten kanssa , jotka ovat erittäin hyviä mutta joiden on käytettävä surkeita menettelyjä .
Siksi olemme aloittaneet ulkoisen avun ohjelmiemme toteuttamisen tarkastelun , ja toivon tuovani muutosehdotuksia käsiteltäväksenne keväällä .
Olen ilahtunut siitä , että tämä on asia , jonka te selvästikin voitte asettaa etusijalle .
Olemme laatimassa uutta asetusta , joka koskee apuamme Balkanin niemimaalle .
Tämän tarkoituksena on yksinkertaistaa menettelyjämme ja nopeuttaa apuamme .
Raportoimme korkea edustaja Javier Solanan kanssa Lissabonin Eurooppa-neuvostolle Balkania koskevasta politiikastamme ja tavoista , joilla voimme jakaa apumme paremmin .
Maanantaina perustettiin Euroopan jälleenrakennusvirasto Thessalonikiin .
Sen rooli on erittäin tärkeä ensiksi Kosovossa ja sen jälkeen otaksuttavasti laajemmin .
Se voi toivoakseni seurata sen Pristinassa olevan työryhmämme jalanjälkiä , joka on nyt työnsä loppuvaiheessa .
Työryhmä on osoittanut , että unioni voi tehdä todella tehokasta työtä ja nopeasti , kun sillä on oikea johto , kun byrokratiaa on mahdollisimman vähän ja kun valtaa delegoidaan alueella oleville ihmisille .
Työryhmän työn ylistäminen ei ole osoitus siitä , että olisimme tyytyväisiä Kosovon tilanteeseen .
Meillä on siellä valtavan paljon tehtävää , jotta voisimme elää lupaustemme ja ihanteidemme mukaisesti .
On vielä yksi asia , joka on oleellinen resurssikysymyksen osalta .
Jäsenvaltioiden on oltava valmiita tekemään vaikeita päätöksiä siitä , mitä unioni voi ja mitä se ei voi tehdä , ja tunnustamaan suoraan , että joskus ne vähentävät komission tehokkuutta asettamalla ehtoja , joilla ne rasittavat pyrkimyksiämme .
Tästä tulee kriittinen vuosi Venäjälle , koska Jeltsinille on valittava seuraaja .
Tsetsenia on tietenkin etualalla .
Tarkistamme politiikkaamme koko ajan .
Komissio tarvitsee erittäin selkeää opastusta jäsenvaltioilta siinä , kuinka käytetään saatavilla olevia välineitä : yhteistä strategiaa , kumppanuus- ja yhteistyösopimusta , Tacis-ohjelmaa , ihmisoikeus- ja demokratiaohjelmia , elintarvikeapua ja niin edelleen .
Harkitsemme neuvoston kanssa sitä , kuinka toteuttaisimme Helsingissä tehdyt päätökset .
Lähi-idässä voi löytyä perusteita toivolle .
Lähi-idän kehityksen tahti on nopeutunut viime aikoina huolimatta tämän viikon takaiskuista .
Meidän on pian keskusteltava tästä .
Sanoisin vain sen , että tiedämme , että Euroopan unionin osuuden on oltava nyt ja jatkossakin suuri eikä ainoastaan siksi , että kaivaisimme yhteisiä taskujamme yhä enemmän , vaikkakin rahoituksellinen osuutemme on ollut ja on jatkossakin merkittävä .
Lähempänä meitä olevista asioista sanoisin , että meidän on puhallettava uutta eloa Barcelonan prosessiin ja odotankin innokkaasti myöhemmin tänä vuonna järjestettävää kokousta , joka käsittelee EU : n ja Välimeren alueen kumppanuutta , aivan kuten odotan EU-Afrikka -kokoustakin .
Toivon , että voimme työskennellä puheenjohtajavaltion kanssa Euroopan unionin ja Aasian välisen poliittisten ja taloudellisten suhteiden edistämiseksi .
Komissio aikoo pian laatia tiedonannon Indonesian kanssa .
Toivomme , että keskustelumme Kiinan kanssa Maailman kauppajärjestöön liittymisestä päättyvät menestyksellisesti , niin vaikeita kuin ne ovatkin .
Olen iloinen siitä , että puheenjohtajavaltion aloitteen ansiosta pidämme huippukokouksen Intian kanssa .
Uskon , että meidän pitäisi työskennellä vahvistaaksemme suhteitamme sen maan kanssa , joka on loppujen lopuksi maailman suurin demokratia , maa , jossa kaikissa vaaleissa useammat ihmiset äänestävät vapaissa ja oikeudenmukaisissa vaaleissa kuin koko Euroopassa ja Pohjois-Amerikassa yhteensä .
Parlamentti on ymmärrettävästi ollut aina hyvin kiinnostunut siitä , kuinka Euroopan unioni tukee ihmisoikeuksia ja demokratisoitumista maailmanlaajuisesti , mukaan luettuna tuki niiden sadantuhannen miljoonan euron kautta , jotka ovat saatavilla Euroopan demokratia- ja ihmisoikeusaloitteista .
Jaan vahvasti tuon mielenkiinnon .
Viime vuosina on tapahtunut monia muutoksia , joista pienin ei ole kahden ihmisoikeusasetuksen hyväksyminen vuonna 1999 .
Tämän vuoden ensimmäisten kuuden kuukauden aikana komissio aikoo hyväksyä tiedonannon , jossa esitetään lähestymistapa tämän alueen politiikkaan , mukaan luettuna ihmisoikeus- ja demokratisointiohjelmien virallinen hallinta .
Parlamentti pyysi edellistä komissiota arvioimaan Euroopan unionin osallistumista vaalitarkkailutehtäviin viime vuosina - kokemus , jota parhaiten voidaan kuvata sanalla " sekalainen " .
Vastauksena tähän pyyntöön ja uusien asetusten tuomaan muuttuneeseen budjettiympäristöön komissio aikoo hyväksyä ennen pääsiäistä tiedonannon , jossa esitetään joitakin ehtoja toiminnan rationalisoimiseksi ja parantamiseksi vaalitarkkailun ja avun alalla .
Uskon , että tästä tulee erityisen kiinnostuksen aihe parlamentille .
Tästä kuuden kuukauden jaksosta on selvästikin tulossa kiireinen , kausi , jona voimme toivoakseni saada jotain konkreettista aikaan .
Odotan innokkaasti työskentelyä arvoisten parlamentin jäsenten ja uuden puheenjohtajavaltion kanssa , jota onnittelen sen ohjelmasta .
Odotan pääseväni työskentelemään heidän kanssaan tuon tavoitteen saavuttamiseksi .
( Suosionosoituksia ) Arvoisa puhemies , arvoisa neuvoston puheenjohtaja , arvoisa komission jäsen Patten , hyvä kollegat , sekä neuvoston puheenjohtaja että komission jäsen Patten puhuivat toimielinten välisen hyvän yhteistyön välttämättömyydestä .
Haluaisin kannattaa sitä voimakkaasti , ja voin sanoa Euroopan kansanpuolueen ja Euroopan demokraattien ryhmän puolesta , että haluamme tehdä mahdollisimman tiivistä yhteistyötä neuvoston puheenjohtajavaltion kanssa .
Komission kanssa teemmekin yleisesti yhteistyötä ja olemme myös saaneet aikaan hyvät suhteet .
Toivon , että vaalimme näitä hyviä suhteita ja tätä yhteistyötä jatkossakin Portugalin kuusi kuukautta kestävän puheenjohtajakauden aikana , jotta saavutamme lopulta yhdessä menestystä .
Kun te neuvoston puheenjohtajavaltiona saavutatte menestystä , se on meidän yhteinen menestyksemme , Euroopan menestys .
Tämän vuoksi meidän on tehtävä hyvää ja tiivistä yhteistyötä .
Arvoisa neuvoston puheenjohtaja , Portugali toimii toista kertaa neuvoston puheenjohtajavaltiona .
Luotamme teihin täysin , mutta olkaa kunnianhimoisia !
Suurin hanke , jonka käynnistätte puheenjohtajakautenne aikana , on hallitustenvälinen konferenssi .
Haluaisimme rohkaista teitä voimakkaasti myötävaikuttamaan siihen , että tarkastelemme muitakin aiheita kuin niin kutsuttuja Amsterdamissa käsittelemättä jääneitä aiheita ja että asetamme itsellemme kunnianhimoisemman ohjelman .
Olkaa valmiita - me rohkaisemme teitä siihen - , esittämään puheenjohtajakaudellanne ehdotuksia , mihin teille annettiin erityiset valtuudet Helsingin huippukokouksessa , niin että käsittelisimme muitakin aiheita kuin kolmea Amsterdamissa käsittelemättä jäänyttä aihepiiriä , sillä pelkästään näiden kolmen käsittelemättä jääneen aiheen toteuttaminen ei riitä , jotta voisimme kutsua tulevaa hallitustenvälistä konferenssia menestykseksi .
Tämän vuoksi meidän on mentävä pitemmälle , ja haluaisin rohkaista teitä käyttämään oikeuttanne niin , että valmistelette uusia ehdotuksia hallitustenvälistä konferenssia varten .
En haluaisi tarkastella tässä yhteydessä yksityiskohtia , vaikka se olisikin hyvin houkuttelevaa .
Se jätetään kuitenkin odottamaan keskusteluja , ja kollegat Dimitrakopoulos ja Leinen ovat esittäneet mietinnön , jonka yleinen suuntaus vastaa myös meidän kantaamme .
Olkaa siis kunnianhimoisia .
Meidän on tietenkin pidettävä kiinni yhdestä asiasta .
Helsingin huippukokouksessa puhuttiin molemmista Euroopan parlamenttia edustavista tarkkailijoista .
Haluaisin pyytää teitä sydämellisesti tekemään kaikkenne konferenssin käytännön toteutuksessa , jotta nämä molemmat Euroopan parlamentin edustajat voisivat myös osallistua mahdollisuuksien mukaan tähän kokoukseen tasavertaisina edustajina ja jotta heillä olisi käytössään välttämättömät edellytykset , niin tekniset kuin toiminnalliset , jotta Euroopan parlamenttia voidaan kuulla riittävästi myös hallitustenvälisessä konferenssissa .
Pyydän teiltä tätä vilpittömästi ja sydämellisesti .
Arvioimme puheenjohtajakauttanne myös sen perusteella , missä määrin te toteutatte nämä ajatukset .
Kiitämme komissiota myös siitä , että komission puheenjohtaja Prodi antoi Helsingissä tukensa parlamentin puhemies Nicole Fontainen ehdotuksille , jotka koskivat hallitustenvälisen konferenssin laajaa lähestymistapaa ja Euroopan parlamentin molempien edustajien asianmukaista osallistumista .
Portugalin puheenjohtajakauden aikana käynnistetään uudelleen neuvottelut kuuden valtion , viiden keskieurooppalaisen valtion ja Kyproksen , kanssa .
Me Euroopan kansanpuolueen ja Euroopan demokraattien ryhmässä olemme aina vaatineet , että Keski-Eurooppaa on tarkasteltava yhtenä kokonaisuutena , ja toivomme , että edessä olevissa hyvin vaikeissa neuvotteluissa myös edistytään seuraavien kuukausien aikana .
Haluaisimme myös pyytää teitä asettamaan etusijalle Euroopan maanosan sisäistä turvallisuutta koskevat kysymykset , jotka ovat jo itsessään hyvin tärkeitä mutta jotka ovat erittäin tärkeitä myös Euroopan unionin jäsenvaltioiden laajentumiselle antaman hyväksynnän saamiseksi .
Te esititte lyhyen Turkkia koskevan huomautuksen .
Euroopan parlamentti on ottanut huomioon Turkin aseman hakijavaltiona , josta päätettiin Helsingissä .
Pyydämme nyt kuitenkin myös sitä , että Turkin suhteiden käytännön muotoilussa sovelletaan samoja ehtoja kuin muihin Keski-Euroopan valtioihin .
Mainitsen tästä esimerkin : jos Slovakiassa tai Romaniassa on unkarilainen vähemmistö , ja vaadimme , että sen on voitava säilyttää identiteettinsä , odotamme samaa Turkilta kurdikysymyksen käsittelyssä .
Haluamme , että asiassa edetään , jotta Turkissa säilytetään myös etnisten vähemmistöjen identiteetti , ja pyydämme teitä ryhtymään asiaa koskeviin aloitteisiin .
( Voimakkaita suosionosoituksia ) Venäjän osalta totean , että tarvitsemme vakautta Euroopan maanosassa .
Maanosamme turvallisuus määräytyy pitkälti sen mukaan , miten vakaa Venäjä on .
Tämän ei saa kuitenkaan johtaa siihen , että vaikenemme tietyistä tapahtumista .
Arvoisa neuvoston puheenjohtaja , velvollisuutemme on korottaa ääntämme Tsetsenian tapahtumista ja sanoa Venäjälle , että jos se jatkaa samaan tapaan , se luopuu eurooppalaisista ihmisarvoista ja ihmisoikeuksista .
Älkää olko turhan diplomaattisia , kun ilmaisette Venäjälle epäilyksemme tsetseenien ihmisoikeuksista .
Meidän on korotettava ääntämme .
Komission jäsen Patten puhui oikeutetusti Välimeren alueesta .
Ryhmämme on yhtä mieltä siitä , että suhteet Välimeren alueeseen ja Pohjois-Afrikan ja Lähi-idän tilanne ovat Euroopan unionille yhtä tärkeitä kuin Keski- tai Itä-Euroopan kehitys .
Asetamme ne keskeiseen asemaan , ja haluamme , että kulttuurien välillä käydään vuoropuhelua .
Pyydämme kuitenkin myös sitä , että tiettyjä henkilöitä Välimeren alueelta ei kutsuttaisi Brysseliin liian hätäisesti .
Olisi harkittava , eikö tällainen kutsu pitäisi esittää pikemminkin rauhanprosessin lopussa .
En kuitenkaan halua syventyä asiaan tässä yhteydessä .
Lopuksi totean , että olimme tyytyväisiä siihen , että puhuitte myös Euroopan parlamentin jäsenten ohjesäännöstä .
Parlamentti on esittänyt ehdotuksen , joka ei tosin tule meidän ryhmältämme vaan kollega Rothleyltä , mutta jota me kannatamme voimakkaasti .
Haluamme , että kaikilla Euroopan parlamentin jäsenillä on oikeudenmukainen ja yhtenäinen asema , ja haluamme suojata näin parlamentin jäsenten arvoa - olen erittäin tyytyväinen siihen , mitä te sanoitte asiasta - , mutta ohjesäännön on oltava yhdenmukainen ja sitä on sovellettava kaikkiin Euroopan parlamentin jäseniin .
Jos saatte tämän ja muut ohjelmakohdat alulle , jos onnistutte siinä - kuten toivomme teidän tekevän , kyse ei ole puoluepoliittisesta kysymyksestä - , se merkitsee suurta menestystä Euroopalle ja meille kaikille , maanosamme vakaudelle , turvallisuudelle ja demokratialle .
Toivotan teille tässä mielessä paljon onnea Euroopan kansanpuolueen ja Euroopan demokraattien ryhmän puolesta !
( Suosionosoituksia ) Arvoisa puhemies , arvoisa neuvoston puheenjohtaja , arvoisa ministeri Jaime Gama , arvoisa komission jäsen , hyvät parlamentin jäsenet , haluaisin sosialistiryhmän puolesta toivottaa teidät tervetulleeksi , onnitella teitä puheenvuorostanne ja Portugalin puheenjohtajakauden esittelystä sekä sanoa teille , että meidän puoleltamme yhteistyö neuvoston kanssa , kuten muuten myös komission kanssa , mutta tässä tapauksessa erityisesti neuvoston kanssa , ei merkitse yhteistyötä , joka on ainoastaan institutionaalisten kriteerien edellyttämää , vaan yhteistyötä , jota edellyttää myös yksimielisyytemme Portugalin puheenjohtajakauden ohjelman sisällöstä .
Tuo ohjelma esittää mielestämme tasapainoisen ja kunnianhimoisen näkemyksen tavasta , jolla Euroopan unionin pitäisi kohdata edessään olevat haasteet .
Ulkosuhteiden tärkeyden painottaminen aseena politiikka , jonka strategiana on suhteiden ylläpitäminen maailman eri seutuihin ja alueisiin , erityisenä painopisteenä Latinalaisen Amerikan ja Mercosurin kehitys , mutta myös laajentumiselle ja Euroopan unionin oman ulko- ja turvallisuuspolitiikan syventämiselle annettu prioriteetti .
Samalla kun puheenjohtajakauden ohjelmassa on tuo selkeä linja , myös eurooppalaisten ja Euroopan unioniin kuuluvien maiden ongelmille annetaan etusija , samoin kuin se annetaan vapauteen , turvallisuuteen ja oikeuteen perustuvalle alueelle sekä myös elintarviketurvalle , kuluttajansuojalle ja ympäristökysymyksille nähden kehitys voimana , joka ylläpitää itse itseään .
Arvoisa ministeri , kaikkien näiden kysymysten joukosta kuitenkin erityisesti yksi asia ansaitsee kiitoksemme , nimittäin yhteiskunnallisiin ja työllisyyskysymyksiin keskittyvän puheenjohtajakauden prioriteetti .
Portugali ei ole puheenjohtajakaudellaan rajoittunut kirjaamaan ohjelmaansa vain muilta neuvostoilta perittyjä asioita : se on valinnut , se halusi jättää oman jälkensä , ja meidän sosialistien mielestä , ja olen vakuuttunut siitä , että suurimmasta osasta tämän parlamentin jäsenistä , kyseessä on tärkeä jälki : ei ainoastaan Euroopan unionin dynaamisuuden ja kilpailukyvyn vahvistaminen maailmankartalla , vaan ennen kaikkea sen kansalaisarvojen kunnioittaminen ja eurooppalaisen yhteiskunnallisen mallin puolustaminen .
Pyrkimys parantaa kilpailukykyä innovaation ja asiantuntevuuden avulla on kenties paras kunnianosoitus , joka voidaan antaa tämän vuosituhannen alussa Euroopan perustajille ja todelliselle Euroopan unionin solidaarisuushankkeelle .
Tapa , jolla neuvoston puheenjohtaja esitteli asiakirjan viime viikolla , ja tapa , jolla se oli tehty , osoittivat mielihyväkseni , että tämä näkökohta voisi olla paitsi Portugalin puheenjohtajakauden , myös Euroopan unionin lähiaikojen tavoite .
Ja siksi onnittelemme tämän prioriteetin valinnasta ja olemme valmiita yhteistyöhön sen syventämiseksi ja sen muuttamiseksi sanoista tekoihin .
Toinen kysymys käsittelee hallitustenvälistä konferenssia , johon parlamentin jäsen Poettering jo viittasikin .
Euroopan parlamentti oli syvästi pettynyt Helsingin neuvoston loppupäätelmiin .
Se pettyi tavasta , jolla neuvosto suhtautuu tähän parlamenttiin ja se pettyi asialistaan .
Parlamentti ei halua , että perustamissopimuksen muuttamistyössä se valtuutetaan vain tarkkailemaan hallitustenvälisen konferenssin työskentelyä .
Meillä on mielipiteitä , työtä ja kokemusta , ja haluamme hyödyntää tuota kokemustamme edistääksemme Euroopan ja Euroopan yhteisön kehittymistä ja syvenemistä yhä suuremmassa määrin ; ja asialistan ja sen sisällön osalta kyse ei ole vain Euroopan parlamentin oikuttelusta ja itsepäisyydestä .
Olemme sitä mieltä , että hallitustenvälistä konferenssia ei pidä järjestää joka vuosi ja että meillä on tällä hetkellä tilaisuus lisätä muutamia aiheita - ei kaikkia , ei tehdä koko uudistusta , mutta lisätä muutamia aiheita - tuolle asialistalle .
Sellaiset kysymykset kuin puolustuspolitiikka , kansalaisoikeudet - joita ehkä käsitellään myös toisaalla eli perusoikeuskirjasta laadittavassa yleissopimuksessa - ja kysymys Euroopan yleisestä syyttäjävirastosta ovat aiheita , joita voitaisiin käsitellä tuolla asialistalla yhdessä muiden , ei niin tarkasti käsiteltävien aiheiden kanssa .
Siksi minusta on miellyttävää huomata , että puheenjohtajavaltio sanoo julistuksessaan olevansa sisällyksekkään asialistan kannalla .
Kutsukaamme sitä sisällyksekkääksi , yleisluonteiseksi tai monikohtaiseksi , mutta minusta on miellyttävää havaita , että Portugali on puheenjohtajakaudellaan valmis tosissaan ja määräilemättä , kuten ministeri sanoi " sem voluntarismos " painostamaan yhdessä Euroopan parlamentin kanssa muita hallituksia sisällyttämään useampia aiheita asialistalle .
Tätä työtä ei voi edellyttää vain puheenjohtajavaltiolta .
Itse kullakin meistä omassa maassaan , kullakin meistä yhdessä kansallisten parlamenttien kollegojemme kanssa , on vastuu muiden hallitusten painostamisesta , jotta voisimme päästä yksimielisyyteen tästä asiasta .
Arvoisa ministeri , haluaisinkin kysyä teiltä , haluaisin tietää , onko edistystä tapahtunut ja onko Euroopan parlamentti antanut lausuntonsa sopivana ajankohtana , jotta hallitustenvälinen konferenssi voidaan aloittaa 14. helmikuuta , ja aikooko puheenjohtajavaltio Portugali esittää Lissabonin ylimääräiselle huippukokoukselle ehdotuksen tuon hallitustenvälisen konferenssin asialistaksi .
Arvoisa neuvoston puheenjohtaja , toivotan teille paljon onnea .
Tehtävänne ei ole lainkaan helppo , sillä kuten parlamentin jäsen Barón Crespo sanoi , Portugalin puheenjohtajakauden ohjelma on hyvin kunnianhimoinen , mutta kuten eräs portugalilainen runoilija kirjoitti aikoinaan " kun ihminen uneksii , maailma sykkii ja etenee " ja niin käy , kun on suuria haaveita , jotka voivat toteutua , vaikka vain vähän kerrallaan , Euroopan unionin identiteetin vahvistumisesta vakaammaksi , solidaarisemmaksi ja ennen kaikkea sen kansalaisten sisäistämäksi .
Arvoisa puhemies , arvoisa neuvoston puheenjohtaja , arvoisa komission jäsen , haluaisin käyttää tämän tilaisuuden hyväkseni ELDR-ryhmän puolesta tehdäkseni kolme ehdotusta aloittavalle puheenjohtajavaltiolle .
Saanen ensiksi sanoa laajentumisesta , että pidämme erittäin myönteisenä tapahtunutta muutosta siinä , mitä kuvaisin sanalla " tunnelmamusiikki " sekä laajentumiskeskustelua koskevissa poliittisissa kunnianhimoissa .
Tämä on vahvistettu Helsingin huippukokouksessa , ja nyt on tämän puheenjohtajavaltion asia edistää näitä asioita .
Niille ehdokasvaltioille , jotka ovat jo edistyneet neuvotteluissa , on selvää , että olemme pääsemässä neuvotteluprosessin kriittisimpiin ja vaikeimpiin osiin ja niiden ehdokasvaltioiden osalta , joille näytettiin vihreää valoa Helsingissä , on aloitettava tuo työ .
Tuossa yhteydessä on tärkeää tunnistaa ja käsitellä joitakin niistä osasista , jotka ovat tulossa selvästi esiin yleisessä mielipiteessä ja julkisessa keskustelussa .
On selvää , että joissakin ehdokasvaltioissa on tapahtunut selvää kannatuksen vähentymistä eurooppalaista hanketta koskevassa yleisessä mielipiteessä .
On tärkeää , että tunnustamme tämän ja käsittelemme sitä politiikan kannalta .
Joissakin tapauksissa on todisteita " ne ja me " -ajattelusta , johon meidän on puututtava .
Haluaisin tehdä sellaisen ehdotuksen puheenjohtajavaltion edustajalle , että niiden tavanomaisten diplomaattikanavien lisäksi , joiden kautta olette sitoutunut tavoitejulkilausumassanne kuulemaan ehdokasvaltioita niiden näkökulmista ja HVK : n osalta , teidän pitäisi harkita Euroopan konferenssin käyttämistä mekanismina ja menetelmänä kuulla julkisesti ehdokasvaltioita ja olla niiden kanssa vuoropuhelussa niiden näkökannoista .
Ehdotamme tätä keinona osoittaa korkeimmalla poliittisella tasolla sen arvostuksen yhdenmukaisuutta , jota osoitamme ehdokasvaltioille .
Ryhmämme mielestä on tärkeää olla ja olla näkyvästi sitoutunut luomaan kumppanuuden Eurooppaa eikä diktatuurin Eurooppaa .
Meidän on löydettävä mekanismeja tehdä tämä asia selväksi ehdokaskumppaneillemme matkan varrella .
Toinen seikka , jonka haluan mainita , on hallitustenvälinen konferenssi .
Teidän vaikea tehtävänne on laatia asialista ja aloittaa konferenssi , mikä usein on otaksuttavasti melko epäkiitollinen ja vaikea tehtävä .
On selvää , että konferenssi on sitoutunut tutkimaan niitä asioita , jotka jäivät ratkaisematta Amsterdamissa .
Nämä ovat selvästi tarpeellisia , mutta minun mielestäni ne eivät ole riittäviä asialistan tavoitteiden kannalta , ja olen samaa mieltä muiden täällä tänään puhuneiden kollegojen kanssa .
Voidaan melkein tuntea sulkeutuvasta ovesta tuleva kylmä tuulenhenkäys sen kysymyksen osalta , joka koskee laajempia tavoitteita , mutta johtopäätöksissä tuo ovi jätettiin juuri ja juuri raolleen .
Arvoisa neuvoston puheenjohtaja , haluaisin pyytää teitä työntämään jalkanne tuon oven väliin ja ajamaan kunnianhimoisempaa asialistaa .
On erittäin tärkeää , että käytämme nyt hyväksemme tilaisuutta saada Eurooppaan taas palautetuksi vähän sielua tämän HVK : n kautta .
On erittäin selvää , että perussopimusten nykyiseen rakenteeseen ei sisälly mielekkäällä ja avoimella tavalla nykyisen Euroopan tavoitteita .
Voimassa olevassa perustamissopimuksessa ei määritellä selvällä ja järkeenkäyvällä tavalla , jonka jokainen voisi ymmärtää , kuinka tämä paikka toimii .
Meidän on selitettävä se paremmin nivomalla se perusasiakirjojen sisään , ja pyydän teitä palaamaan siihen .
Ehkä olisi ollut liian aikaista sanoa Helsingissä " kyllä " kunnianhimolle .
Tänään on liian aikaista sanoa " ei " .
Palatkaa takaisin ja tarkastelkaa sitä , ja teillä on tämän parlamentin tuki .
Pidän erittäin myönteisenä teidän sitoumustanne ajatukseen uudistusten ja tiedon Euroopasta ja odotan pääseväni osallistumaan tuohon keskusteluun parlamentissa ja suoraan puheenjohtajavaltion kanssa .
Olemme tehneet paljon työtä Yhdysvaltojen kanssa digitaalisen vuoropuhelun osalta , erityisesti tällä hetkellä yksityisyyden ja datansiirron alueilla , mutta tämä ei ole ollut tuloksellista .
Meillä on parlamentin ja Yhdysvaltojen kongressin välinen lainsäädännöllinen foorumi .
Meillä on säännöllisiä neuvoston ja Yhdysvaltojen välisiä huippukokouksia ja meillä on vielä jonkinlainen mahdollisuus eroavan hallinnon kanssa saada jotkin asiakokonaisuudet valmiiksi .
Neuvoston puheenjohtaja , kehottaisin teitä tarttumaan tähän asialistaan ja viemään Atlantin ylittävää digitaalista vuoropuhelua kohti joitakin erityisiä ja nopeita lopputuloksia .
Älkää antako sen ajelehtia kunnes se uusitaan myöhemmin seuraavan hallinnon aikana .
Tällä hetkellä on olemassa hyvät mahdollisuudet , ja te voitte lyödä sen lukkoon osana sitoutumistanne uudistusten Eurooppaan .
Tehkää se .
Toivotamme teille menestystä .
Arvoisa neuvoston puheenjohtaja , peritte ajankohdasta johtuvan onnekkaan sattuman ansiosta erityistehtävän : saatte vastuullenne käynnistää hallitustenvälisen konferenssin , joka on ilmiselvästi ratkaisevan tärkeä Euroopan tulevaisuuden kannalta .
Lisäksi ja puhun tästä toisena aiheenani johdatte myös työllisyyttä sekä taloudellista ja sosiaalista yhteenkuuluvuutta käsittelevää kokousta , jonka merkityksen jokainen ymmärtää .
Hallitustenvälisen konferenssin osalta sallittehan , että kerron teille ryhmäni kannasta ja ehdotuksistamme .
Sanon ensinnäkin konferenssin sisällöstä , että puheenvuoron käyttäneet eri kollegat korostivat aivan oikein Helsingin Eurooppa-neuvoston päätösten riittämättömyyttä .
Emme voi hyväksyä näin suppeaa asialistaa .
Selvä toiveemme on , että ainakin neljä konkreettista kohtaa lisättäisiin asialistalle : perusoikeuskirjan oikeudellinen asema ja vaikutukset kansalaisuuteen ; vahvistettu yhteistyö , joka on olennainen menettely ; ulko- ja turvallisuuspolitiikan vähittäinen sisällyttäminen yhteisöön ja erityisesti selkkausten ennaltaehkäisyn korostaminen ; ja lopuksi vanhanaikaisen Euratomin perustamissopimuksen muuttaminen sekä sen tavoitteiden tarkistaminen ja sopimuksen sisällyttäminen unionin perustamissopimukseen .
Hallitustenvälisen konferenssin menetelmän osalta sanon , että se on ilmiselvästi osoittanut rajallisuutensa yksimielisyyssääntönsä takia , ja tämä on sitä paitsi ollut ilmeistä jo kauan .
Neuvosto teki virheen päättäessään olla muuttamatta menetelmää .
Olemme tähän pettyneitä , mutta jos neuvosto haluaa tehdä uskottavaksi väitteen , jonka mukaan tavoitteenamme on demokraattisempi ja avoimempi unioni , on välttämätöntä , että otamme konferenssiin mukaan ainakin Euroopan parlamentin mahdollisimman laajasti , ja minä ottaisin mukaan myös kansalliset parlamentit .
Euroopan parlamentti on otettava mukaan samalla tavalla kuin komissio , koska näillä molemmilla toimielimillä on yhteisöllinen näkemys , ja olisi siis loogista , että parlamentti voisi käyttää neuvottelujen lopussa hyväkseen hyväksyntämenettelyä .
Jos näin ei tehdä , pelkään muiden kollegoiden tavoin , että kansalaisten ja unionin toimielinten välinen kuilu syvenee .
Olimme Seattlessa mukana merkittävässä prosessissa , jossa kansalaisyhteiskunta reagoi voimakkaasti sellaista maailmanlaajuista järjestöä vastaan , jota ei ymmärretä ja jonka toiminta koetaan vaaralliseksi koko yhteiskunnalle .
Euroopan unioni ei saisi joutua kärsimään samanlaisesta prosessista , olisin siitä omalta osaltani pahoillani .
Vierailette piakkoin kaikissa jäsenvaltioissa saadaksenne kolleganne laajentamaan asialistaa ja muuttamaan menetelmää .
Odotamme toimienne tuloksia , ennen kuin otamme kantaa tämän hallitusten välisen konferenssin tulevaisuuteen .
Haluaisin korostaa lopuksi erästä kohtaa , jota ei ole tuotu mielestäni riittävästi esille : tämän konferenssin on lähes pakko onnistua sen uhallakin , että Euroopan unionin toiminta jumiutuu lopullisesti .
Ajattelen erästä meille tärkeää aihetta eli verotusta .
Olemme jo usean vuoden ajan olleet kykenemättömiä tekemään kunnianhimoisia päätöksiä verotuksesta ympäristön alalla , koska yksimielisyyssääntö on siihen esteenä , ja siirryn siten puheenvuoroni toiseen kohtaan eli työllisyyteen , koska tämäntyyppisellä verotuksella luodaan myös työpaikkoja .
Työllisyyttä käsittelevän huippukokouksen osalta on puhuttu innovaatiosta , ja kaikki kannattavat sitä .
Vaikka se onkin ilmiselvästi kilpailutekijä , ei pidä salata todellisuutta , joka nyt on kuitenkin synkempi ja huolestuttavampi .
Usein käy nimittäin niin , että vaikka innovaation osa onkin merkittävä , kilpailukykyä parannetaan toisinaan arveluttavin keinoin : huonontamalla joissakin tapauksissa huomattavastikin työoloja Euroopassa , lisäämällä riskejä , huonontamalla ympäristön tilaa ja levittämällä stressiä kaikkialle .
Tämä ei ole tyhjän puhumista : Euroopan elin- ja työolojen kehittämissäätiön ( Dublinin säätiön ) äskettäin julkaisema selonteko osoittaa , että erittäin monien työntekijöiden työolot ovat huonot tai huononevat ; ja ympäristön osalta Euroopan ympäristöviraston vuoden 1999 selonteossa huomautetaan , että 12 : sta tutkitusta parametrista 11 : n tila on joko ennallaan tai huonontunut .
Öljytankkeri Erikan haaksirikko osoittaa lisäksi hyvin , että jonkin talouden alan kilpailukykyä voidaan parantaa työolojen huononemisen , riskien lisääntymisen ja ympäristölle aiheutuvan vakavan uhan kustannuksella .
Luulen siis , että on aika tarkistaa joitakin käynnissä olevia suuntauksia , ja pahoittelen , ettei tämä käy asiakirjastanne selvemmin ilmi .
Esimerkiksi innovaatio ja pyrkimys parempaan tuottavuuteen , ei työnteon vaan tällä kertaa niukkojen ja uusiutumattomien resurssien tuottavuuteen , voivat mielestäni kulkea rinnakkain .
Tällainen tie on varmasti suurenmoinen paitsi kestävän kehityksen myös vakaampien , varmempien , pienempää stressiä aiheuttavien ja tulevaisuuden kannalta lupaavampien työpaikkojen luomisen osalta .
Palaamme siten puheeni lähtökohtaan .
Tämä kaikki on mahdollista toteuttaa ainoastaan , jos muutamme Euroopan unionin toimielinten toimintaa .
Juuri tähän tavoitteeseen on siis todella panostettava .
Arvoisa puhemies , arvoisa neuvoston puheenjohtaja , haluan toivottaa onnea Portugalin puheenjohtajakaudelle ja samalla todeta , että aiomme seurata hyvin tarkasti , millä tavoin tänä aikana tullaan etenemään puheenjohtajakauden keskeisten kysymysten ja painopistealueiden osalta laajentumisesta perussopimusten tarkistamiseen , Lomén sopimuksen tulevaisuudesta Euroopan ja Afrikan väliseen huippukokoukseen , työllisyysongelmasta toista ja kolmatta pilaria koskeviin ongelmiin .
Syynä on erityisesti se , että olemme varsin huolissamme tavasta , jolla eräitä näistä kysymyksistä on viime aikoina lähestytty .
Emme vastusta laajentumista periaatteessa , mutta mielestämme sen toteuttaminen on vastuutonta , ellei sitä ennen tutkita perusteellisesti , millaisiin vaikutuksiin laajentuminen kussakin tapauksessa johtaa ja millä tavoin noita vaikutuksia voidaan pyrkiä lieventämään .
Kuitenkin vielä monin verroin enemmän meitä huolestuttaa tällä hetkellä Turkin hyväksyminen jäsenehdokasvaltioksi , koska tuon maan hallitus on edelleenkin täysin kykenemätön ratkaisemaan kurdiongelmaa tyydyttävällä tavalla sekä lopettamaan Kyproksen miehitystä .
Myös perussopimusten muuttamista koskeva kysymys antaa aihetta vakavaan huoleen .
Kyse ei ole niinkään siitä , kyetäänkö perussopimukset tosiasiallisesti mukauttamaan laajentumisen tarpeisiin , vaan siitä , että laajentuminen saattaa johtaa kiusaukseen pyrkiä luomaan sen varjolla jonkinlaisia poliittisia johtoryhmiä Euroopan unioniin , mikä olisi anteeksiantamaton virhe .
Afrikan osalta olemme samalla kertaa sekä tyytyväisiä että jossain määrin myös huolestuneita saatuamme tiedon siitä , että huippukokousta , josta on jo aiemmin ilmoitettu , voidaan nyt ryhtyä toteuttamaan , joskaan puheenjohtajavaltio ei ole täällä vahvistanut tuota tietoa .
Olemme tuosta tiedosta tyytyväisiä , koska olemme alusta asti pitäneet senkaltaisen kokouksen toteuttamista välttämättömänä ja tarkoituksenmukaisena , etenkin jos siinä pyritään löytämään sopivia keinoja näiden kahden mantereen välisen yhteistyön käynnistämiseksi , ja koska olemme alusta lähtien sanoneet , että tuon kokouksen toteutuminen olisi pyrittävä varmistamaan kaikin mahdollisin keinoin .
Mutta samalla olemme myös hiukan huolissamme siitä , että kyseinen huippukokous on määrä pitää jo huhtikuussa , sillä näin lyhyt varoitusaika tulee varmastikin vaikeuttamaan kokouksen asianmukaista valmistelemista ja pahimmassa tapauksessa jopa vaarantamaan kokouksen toteutumisen .
Panemme tässä yhteydessä merkille puheenjohtajavaltion julkilausuman Angolasta .
Vaikka neuvosto on vasta nyt antanut tuon julkilausuman , pidämme sitä kuitenkin varsin myönteisenä siitäkin huolimatta , että olisimme toivoneet neuvoston ottavan huomioon erityisesti parlamentissa sekä AKT-maiden ja EU : n yhteisessä edustajakokouksessa hyväksytyt kannat ja tuomitsevan UNITAn voimakkaammin , sillä sen osalle lankeaa kiistatta hyvin suuri vastuu tuon maan kokemasta murhenäytelmästä .
Kuitenkin niiden kysymysten lisäksi , jotka tulevat seuraavan puolivuotiskauden aikana olemaan aivan erityisessä valokeilassa , meitä huolestuttavat yhtä lailla tai kenties vieläkin enemmän eräät hyvin keskeiset asiat , jotka eivät kuitenkaan kuulu puheenjohtajakauden painopisteisiin .
Taloudellinen ja sosiaalinen yhteenkuuluvuus näyttää jäävän yhä selvemmin taka-alalle , ja sitä pidetään yhteisön tasolla melkeinpä kaiken pahan alkuna ja juurena .
Sen tähden meistä on kovin tuskallista todeta , että edes puheenjohtajavaltio Portugalin ohjelmassa ei ole minkäänlaista viittausta yhteenkuuluvuuden edistämiseen siitäkään huolimatta , että Portugali on itse yksi niistä jäsenvaltioista , joiden suhteellinen kehitystaso on alhainen .
Vähäinen äänestysvilkkaus Euroopan parlamentin taannoisissa vaaleissa osoitti todeksi sen , että yhteisössä vallitsee syvä demokratiavaje ja että kansalaiset ovat selvästi vieraantuneet vallalla olevista uusliberaaleista suuntauksista .
Huolimatta siitä , että perussopimuksia tullaan lähitulevaisuudessa muuttamaan , odotettavissa ei kuitenkaan ole sellaisia institutionaalisia muutoksia , jotka olisivat todella omiaan poistamaan nykyisen demokratiavajeen .
Samaan aikaan tarkoituksena on jatkaa uusliberaaleja suuntauksia ryhtymättä tehokkaisiin toimiin työttömyyden torjumiseksi ja työllisyyden edistämiseksi , vaikka juuri nämä ovat niitä kysymyksiä , jotka kansalaisia kiinnostavat .
Meitä ei lainkaan rauhoita se , että näistä kysymyksistä järjestetään ylimääräinen huippukokous , jonka aihe on määritelty kovin mahtipontisesti , sillä työllisyysongelmasta on jo aiemminkin järjestetty monenlaisia huippukokouksia , eivätkä ne kuitenkaan ole johtaneet todelliseen tahtoon vallalla olevien monetarististen politiikkojen muuttamiseksi ; lisäksi tuon kokouksen tarkoitusperät ja määräajat ovat niin epämääräisiä ja sitä koskevat ohjelmalliset tavoitteet niin korkealentoisia , että kyse näyttäisi olevan pikemminkin pelkästä savuverhosta kuin tapahtumasta , jonka tarkoituksena olisi saada aikaan todella tuntuva muutos yhteisössä vallitseviin oloihin .
Arvoisa neuvoston puheenjohtaja , tässä vaiheessa voimme vain eritellä meille esitettyä ohjelmaa ja siihen kirjattuja pyrkimyksiä .
Mutta ensi heinäkuussa voimme tehdä lopullisen ja tarkan arvioinnin Portugalin puheenjohtajakaudesta , ja sen me myös tulemme tekemään .
Arvoisa puhemies , arvoisa ministeri ja neuvoston puheenjohtaja , arvoisa komission jäsen , hyvät kollegat , kiertävä puheenjohtajuus on yksi Euroopan unionin ainutlaatuisimmista piirteistä .
Olemme aina puolen vuoden välein ikään kuin uuden alun edessä , ja silloin voimme jälleen kokea sen saman hengen , joka on alkuajoista lähtien lyönyt leimansa yhteisöön .
Ne samat peruslinjaukset , joiden avulla olemme päässeet näin pitkälle ja toteuttaneet asioita , jotka 50 vuotta sitten tuntuivat mahdottomilta toteuttaa - ja tarkoitan todellakin juuri näitä linjauksia enkä joitakin muita , joita olisimme ehkä halunneet luoda - voivat viedä nykyiset jäsenvaltiot ja monet muut valtiot , jotka tulevaisuudessa muodostavat osan tätä samaa yhdentynyttä Eurooppaa , vielä paljon nykyistäkin pitemmälle .
Tosin on myönnettävä , että tunne uudesta alusta on osaksi pelkkää harhaa .
Käsiteltävien asiakokonaisuuksien vieminen eteenpäin ei nimittäin sinänsä edellyttäisi uudenlaista Eurooppaa aina puolen vuoden välein , mutta toisaalta kyse on mekanismista , joka edistää uudistamista juuri sen tähden , että se tuo mukanaan uusia lähestymistapoja ja muistuttaa meitä siitä , mitä me todella olemme : valtioiden kumppanuuteen perustuva Eurooppa , kansakuntien Eurooppa .
Toivon , että Portugalin hallitus voi nähdä odotustensa toteutuvan Luxemburgin , Cardiffin ja Kölnin prosessien yhteensovittamisessa uutta luovalla ja kestävällä tavalla , suhteissa Afrikkaan , nykyaikaistamiseen liittyvien asiakysymysten - tietoyhteiskunta ja digitaalitelevisio - edistymisessä sekä syrjäisimpien alueiden tarpeiden huomioon ottamisessa .
Mielestäni olisi yleisesti ottaen syytä toimia rohkeammin taloudellisen ja sosiaalisen yhteenkuuluvuuden vahvistamiseksi tulevaisuudessa , sillä kyse on yhdestä perussopimusten keskeisimmistä tavoitteista , jota ei ole vielä läheskään saavutettu ja joka kuuluu myös jäsenyyttä hakeneiden maiden kannalta kaikkein houkuttelevimpiin tavoitteisiin .
Hallitustenvälisen konferenssin alkaessa olisi mielestämme kyettävä harkintaan ja realistiseen ajattelutapaan .
Suurin kysymys tämänhetkisessä eurooppalaisessa keskustelussa koskee osallistumista : kansojen todellista osallistumista , jonka on luonnollisestikin seurattava eri maiden kansalaisten heijastamia tunteita .
Toistuvasti on pohdittu , minkä vuoksi osallistuminen Euroopan vaaleissa jäi niin laimeaksi .
Kyse on ongelmasta , joka ei sinänsä aseta oikeutustamme parlamentissa epäilyksenalaiseksi , mutta jonka pitäisi kuitenkin saada meidät osoittamaan demokraattista nöyryyttä ja jarruttamaan liiallista intoamme muuttaa unionin luonnetta tai perussopimusten rakennetta ja tasapainoa .
Meidän ei pitäisi niinkään pyrkiä muuttamaan kaikkea , vaan meidän pitäisi tulla itse paremmiksi alkaen parlamentista , tavastamme keskustella , äänestää , välittää tietoja sekä hoitaa yhteyksiämme ja suhteitamme kansallisten parlamenttien kollegoihimme , ja meidän olisi myös osoitettava hiukan suurempaa vaatimattomuutta .
Sen tähden en usko huhuihin , joiden mukaan parlamentin lausunto voisi viivästyä vastareaktiona jonkinlaiselle väitetylle kaunalle ohjesäännön viivästymisen vuoksi .
Sellainen menettely olisi täysin vastuutonta , eikä ongelma edes ole siinä .
Koska kyse on perussopimusten muuttamisesta , kansallisten parlamenttien on voitava osallistua työskentelyyn etukäteen , ja juuri siinä on ongelman ydin .
Aiommekin seurata tarkasti puheenjohtajakauden linjauksia tämän kysymyksen osalta .
Ongelmana on se , että tarkkailijoita on vain kaksi , hekin kahdesta suurimmasta poliittisesta ryhmästä , eikä yksi kustakin poliittisesta ryhmästä .
Osallistumista koskeva ongelma ratkaistaan laajentamalla osallistumista eikä turvautumalla aina samoihin vanhoihin ja kuluneisiin menetelmiin .
Ennen kuin lopetan , haluan vielä esittää kaksi tarpeellista huomautusta eräistä äskettäisistä tapahtumista .
Tällä kertaa kyse on portugalilaisen toiselle portugalilaiselle esittämistä huomautuksista , eikä tarkoitukseni niitä esittäessäni ole arvostella , vaan todeta olevani eri mieltä .
Ensinnäkin olen toista mieltä päätöksestä olla jatkamatta Indonesiaan kohdistuvaa aseidenvientikieltoa .
Tuo päätös on epäonnistunut ja asiaton .
Tuntuu siltä kuin olisimme jo unohtaneet kaikki Itä-Timorin edelleen hautaamatta olevat kuolleet , kaikki yhä jäljellä olevat epävarmuustekijät , sen kyynisen kaksinaamaisuuden , jota Indonesian sotilasviranomaiset ovat osoittaneet .
Nyt on tapahtunut juuri se , mistä olemme aina varoittaneet : päätöksenteossa ei ole noudatettu selkeitä perusteita , vaan alun alkaen on tehty määräaikainen päätös , joka siten lepää pakostakin kestämättömän hauraalla pohjalla .
Toinen asia , josta olemme eri mieltä , on vastikään annettu julkilausuma Angolasta .
Siinäkin on kyse epäonnistuneesta toimesta .
Julkilausuma on puolueellinen ja epätasapainoinen , eikä se voi mitenkään edistää tuon pitkään jatkuneen järkyttävän konfliktin ratkaisemista .
Emme tosin voi hyväksyä UNITAn toimintaa viime vuosina , mutta se ei kuitenkaan tarkoita sitä , että meillä olisi lupa edistää sotaa , jättää tyystin huomiotta arvostelu , joka kohdistuu hämärään ja koko Angolan valtiota haavoittavaan sotatalouteen , asettua tukemaan toista osapuolta , katsoa sivusta , kuinka jo vuosikymmeniä kestäneestä sodasta kärsivän väestön hädänalaista asemaa käytetään hyväksi ja suorastaan myötävaikuttaa tuohon tilanteeseen , ja lopultakin osoittaa kaikella tällä , että ne ovat oikeassa , jotka arvostelevat ulkomaisten toimijoiden kestämätöntä puolueellisuutta .
Angolan osalta meillä voi olla yksi ainoa tavoite : rauha ; tuon tavoitteen saavuttamiseksi on olemassa vain yhdenlaisia keinoja : rauhan keinot .
Sitä koskeva puhekin voi versoa vain yhdenlaisesta asenteesta : humanitaarisesta radikalismista .
Kumpikin Angolan sodan osapuoli pakottaa kansansa kärsimyksiin , eikä kummallakaan ole siksi oikeutta puolellaan .
Vastaus on siis kielteinen !
Tämän välttämättömän välihuomautuksen jälkeen tahdon joka tapauksessa toivottaa Portugalin puheenjohtajakaudelle mitä parhainta menestystä .
Ulkoministeri Gama , olemme iloisia puheenjohtajakaudestanne , joka avaa vuosituhannen , koska ilmoitatte Brysselissä Euroopalle , mikä voisi olla sen kohtalona , kun otetaan huomioon Timorin ja Macaon ajankohtaiset tapahtumat : että on ollut kerran olemassa mutta ei ole enää .
Ajankohdasta johtuva sattuma antaa teille osan , jonka tunnette hyvin , koska kaimanne Vasco de Gama oli hänkin löytäjä .
Avaatte HVK : n tien .
Sitä ennen on kuitenkin käsiteltävä keskeneräisiä asioita , kuten yhteistyösopimusta Etelä-Afrikan kanssa ja viiniä koskevaa erityissopimusta : Etelä-Afrikka tuottaa luvatta portviiniä , ouzoa , grappaa ja sherryä eikä Etelä-Afrikka noudata sitoumuksiaan .
Mitä aiotte tehdä ?
Muita keskeneräisiä asioita on esimerkiksi euro , joka toimii hyvin yhteisvaluuttana .
Miksi on muutettava tilannetta , joka toimii ?
ALV : n osalta pidettiin kiinni siirtymäkaudesta .
Miksi euron osalta ei voida tehdä samoin ?
Uusia asioita on esimerkiksi maaliskuussa järjestettävä työllisyyshuippukokous .
Tämä ongelma ei ratkea , paitsi jos odotamme Fátiman kaltaista ihmettä , jos emme käy liiallisen maailmanlaajuistumisen , liiallisen siirtolaisuuden , liiallisten verojen kimppuun .
Mitä aiotte tehdä tässä asiassa ?
Tämän jälkeen tulee hallitustenvälinen konferenssi .
Odotamme peläten sen tuloksia , varsinkin kun jotkut haluavat viedä asioita hallitsemattomasti eteenpäin kohti Euroopan syyttäjäviraston perustamista .
Teette oikeusasioista ensisijaisen tavoitteenne .
Teillä on maassanne Sid Ahmed Rezala , murhaaja , jonka Ranska päästi lähtemään , jonka Espanja vapautti ja joka on tällä hetkellä luonanne .
Nähtäväksi jää , mitä päätätte tehdä hänen osaltaan .
Hoidettavana on lopuksi laajentuminen itään .
Unioni alkaa lännessä teidän maastanne .
Mihin asti se jatkuu idässä ?
Iranin rajalle , Kaukasukselle astiko , Lissabonista Moskovaan ?
Ulkoministeri Gama , esittäkää kaikkien näiden kohtien osalta oikeat kysymykset .
Näemme sitten myöhemmin , tarjoavatko teidän jälkeenne puheenjohtajavaltion tehtäviä hoitavat ranskalaiset sosialistitoverinne oikeat vastaukset .
Arvoisa puhemies , meillä on unionin vallan lisäämistä koskeva aikataulu , mutta me tarvitsemme demokratian lisäämistä koskevan aikataulun .
Portugali esittää 10. helmikuuta ehdotuksen hallitustenvälisen konferenssin esityslistasta .
Konferenssi alkaa 14. helmikuuta .
Ulkoministerit tapaavat 24. helmikuuta , ja sen jälkeen he tapaavat joka kuukausi keskustellakseen joka tapauksessa viidestä tärkeästä asiasta .
Ensimmäinen asia liittyy kysymykseen enemmistöpäätöksistä .
Kuinka monesta niistä 65 asiasta , joista nykyään päätetään yksimielisesti , päätetään jatkossa enemmistöpäätöksin , jolloin Brysselissä lukittujen ovien takana istuvat ministerit ja virkamiehet voivat äänestää kumoon jäsenvaltioissamme vallitsevat demokratiat ?
Toinen asia liittyy komission kokoonpanoon .
Jokaiselle valtiolle kuuluu jatkossakin yksi komission jäsenen paikka , mutta pienet valtiot saavat useimmiten merkitykseltään vähäisemmän komission jäsenen salkun .
Kolmas asia liittyy ministerineuvoston äänten painotukseen , parlamentin kokoonpanoon ja tuomioistuimen asemaan .
Viiden suurimman valtion äänimäärä nousee neuvostossa ehkä 25 prosenttia , vaikka kaikkien valtioiden äänimäärä väheneekin yhtä paljon laajentumisen yhteydessä .
Neljäs asia liittyy yhteistyön vahvistamiseen .
Portugali ja muut federalistiset valtiot painostavat siihen , että jäsenvaltioiden enemmistö voi laajentaa yhteistyötä , vaikka muutamat valtiot sitä vastustaisivatkin , ja tässä on todellakin kyse veto-oikeuden poistamisesta tärkeissä asioissa .
Viides asia liittyy eräänlaiseen muut asiat -osastoon , johon kuuluvat kaikki ne asiat , joita saamme jäsenvaltioilta käsiteltäväksemme , ja kesäkuussa Portossa järjestettävässä huippukokouksessa esityslistaan voidaan sitten lisätä ne asiat , joista Helsingin huippukokouksessa päätettiin .
Kaikki tämä johtaa siihen , että syntyy unionin uusi perustamissopimus , joka korvaa Amsterdamin sopimuksen ennen vuotta 2003 .
Se hyväksytään tänä vuonna 8. joulukuuta Nizzassa , mutta siitä tulee tuskin hyvä , elleivät valitsijat sekoita korttipakkaa uudestaan .
Siten edustamani ryhmä , toisin sanoen Demokratian ja monimuotoisuuden Eurooppa -ryhmä , kehottaakin tekemään , ja samoin tekee myös yhteinen , samanmielisistä jäsenistä koostuva SOS-Demokratia -ryhmä , sillä tarvitsemme SOS-demokratiaa , emmekä Brysselissä tapahtuvaa byrokraattien vallankäyttöä .
Arvoisa puhemies , haluaisin ensimmäiseksi kiittää oikein sydämellisesti neuvoston puheenjohtajaa hänen periaatejulistuksistaan , etenkin Euroopan parlamentin osallistumista koskevasta periaatejulistuksesta .
Hän saa vastuulleen epäilemättä vaikean tehtävän , ja on epätodennäköistä , että hän voi korjata työnsä sadon - mikä näyttää olevan puheenjohtajavaltioiden osa .
Jos rajoitun tarkastelemaan vain hallitustenvälistä konferenssia koskevaa ongelmaa , esityslistan laajuutta koskeva keskustelu on jo yksistään osoittanut jäsenvaltioiden mielipide-erot asiasta .
Huolimatta siitä vaarasta , että toistan itseäni , ja tietoisena siitä , että olen asiasta eri mieltä kuin valtaosa parlamentin jäsenistä , pidän edelleen Helsingissä kokoontuneen neuvoston pidättyvyyttä oikeana ratkaisuna .
Mehän olemme kaikki nähneet , miten hallitustenvälisen konferenssin pääaiheiksi tarkoitettuja kysymyksiä lykättiin ennen Amsterdamin kokousta ja miten ne lopulta jäivät ratkaisematta .
Euroopan parlamentin toivelistalla on epäilemättä tärkeitä kysymyksiä .
Ne olisi kuitenkin saatettava alulle vasta , kun Amsterdamissa ratkaisematta jääneet kysymykset on ratkaistu , eikä meidän tulisi tarjota mahdollisuutta neuvotella sivussa uudestaan laajentumisen kannalta tärkeimmistä kysymyksistä .
Kun nämä kysymykset on ensin ratkaistu , meillä on edelleen mahdollisuus ottaa tarkasteltavaksi muita aiheita .
Minua huolestuttavat haaveilijat , jotka asettavat nopeuden perusteellisuuden edelle !
Arvoisa puhemies , arvoisa ministeri ja Euroopan neuvoston puheenjohtaja Jaime Gama , jota onnittelen sydämellisesti , arvoisat komission jäsenet ja hyvät parlamentin jäsenet , rotaatioperiaatteen mukaisesti kukin jäsenvaltio toimii vuorollaan puheenjohtajavaltiona , ja kuuden seuraavan kuukauden ajan tuo tehtävä on Portugalin vastuulla .
Tämän järjestelmän ansiosta kaikilla jäsenvaltioilla on yhtä suuret mahdollisuudet myötävaikuttaa Euroopan rakentamiseen edellyttäen , että puheenjohtajuutta hoidetaan tehokkaasti ja että pyrkimyksenä on kaiken aikaa löytää oikea tasapaino , jossa kansalliset näkökohdat saavat jalansijaa samalla kun nähdään myös Euroopan yleinen etu .
Rotaatiojärjestelmä tietenkin edellyttää , että suurimmasta osasta tulevia tehtäviä sovitaan yhteisymmärryksessä jäsenvaltioiden ja niiden kansalaisten kanssa .
Muussa tapauksessa puheenjohtajakaudet muodostuisivat sarjaksi epäyhtenäisiä jaksoja , joista puuttuisi kantava ajatus tai joita ohjaisi näkymätön käsi , mikä olisi kestämätöntä .
Minä odotan paljon Portugalin puheenjohtajakaudelta .
Toivon , että se tuo lähemmäksi vastauksen keskeisimpään poliittiseen kysymykseen : mihin Euroopan unioni on matkalla ja millä tavoin se pyrkii määränpäähänsä ?
Vasta sitä kautta päästään toimielinuudistukseen , joka on samalla kertaa sekä laajentumisen ehto että sen seuraus ja jonka toteuttamisessa on kunnioitettava sitä tasapainoa , jota on jo vuosikymmenten ajan suurin ponnistuksin pidetty yllä Euroopan unionin eri kansakuntien , toimivallan ja politiikkojen välillä .
Rakentaminen on vaikeaa ja hidasta , tuhoaminen sen sijaan nopeaa , ja juuri sen vuoksi on aiheellista noudattaa suurta varovaisuutta etsittäessä vastausta tuohon kysymykseen .
Tästä voi alkaa Euroopan unionin hajaantumisprosessi .
Jotkut saattavat nyt ajatella : kyse on kovin monitahoisesta ja kunnianhimoisesta asiasta , miksi juuri Portugali ?
Tähän vastaan : jos tuohon kysymykseen on löydettävä vastaus , miksi ei juuri Portugali ?
Sen jälkeen kun on päätetty kaikkein olennaisimmista asioista , on aika siirtyä muihin kysymyksiin .
Meidän käsityksiämme Euroopan unionista on mahdotonta sovittaa yhteen eräiden ratkaisujen kanssa .
En hyväksy sitä , että jotkut , kenties liian monet , puhuvat laajentumisesta hinnalla millä hyvänsä .
En hyväksy vallan uudelleenjakoa , ja keskeinen kysymys onkin juuri tämä eli kysymys vallasta , toisin sanoen siitä , luovutetaanko se vahvimmista jäsenvaltioista muodostetulle johtoryhmälle tai säilyttävätkö ainoastaan nuo valtiot paikkansa ja valtansa Euroopan komissiossa .
En hyväksy ajatusta , jonka mukaan minun äidinkieleni lakkaisi olemasta virallinen kieli .
En hyväksy yhteisen maatalouspolitiikan alasajoa enkä sellaista yhteistä maatalouspolitiikkaa , jossa yhä edelleen suositaan muutamia valtioita toisten valtioiden kustannuksella , ja yhtä lailla haluan torjua sen mahdollisuuden , että solidaarisuus , halu edistää eri kehitysasteiden reaalikonvergenssia , kokisi haaksirikon .
Taloudellisen ja sosiaalisen yhteenkuuluvuuden , joka on perustamissopimukseen kirjattu periaate , on jälleen saatava sijansa unionin keskeisimpien huolenaiheiden joukossa , ja sen on myös vaikutettava kaikkiin politiikkoihin .
En hyväksy nykyisen rahoitusjärjestelmän jatkamista enkä myöskään hyväksy sitä , että meillä ei ole yhteistä ulko- ja turvallisuuspolitiikkaa .
Kansalaisten Euroopasta puhutaan paljon .
Jos kansalaiset todella tahdotaan mukaan , heidät on pidettävä ajan tasalla , heidät on saatava liikkeelle kantavien ajatusten voimalla , on kyettävä vastaamaan heidän toiveisiinsa siitä , että jotain todella saadaan aikaan .
Parlamentin edustuksellista tehtävää ei tunnusteta sillä tavoin , että Eurooppa-neuvosto antaa parlamentille eräänlaisen alaikäisyyteen perustuvan aseman hallitustenvälisessä konferenssissa .
Menestystä ei myöskään voida saavuttaa , jos Euroopan parlamentin hyväksymä kanta kumotaan jo seuraavassa kuussa aivan päinvastaisella päätöksellä : juuri näin tapahtui Indonesiaan kohdistuvan asevientikiellon osalta .
Mutta miten pystymme herättämään kansalaisten mielenkiinnon , kun usein tuntuu siltä , että he ovat vieraantuneet meistä täysin ?
Yrittäkäämme löytää siihen vastaus .
Monien maanmiesteni tavoin näkökulmani unioniin on sen länsirajan , Azorien näkökulma .
Azorit on yksi niistä alueista , joka määritellään Amsterdamin sopimuksessa " syrjäisiin alueisiin " kuuluvaksi .
Haluan , että meillä on yhtäläiset mahdollisuudet kuin muilla , haluan , että elinolomme lähentyvät muiden alueiden elinoloja , ja haluan myös asua siellä tulevaisuudessakin .
En näe laajentumista pelkästään ulkopolitiikan haasteiden sanelemana alueiden lisäyksenä ; tahdon nähdä omalle alueelleni niin ominaisen jakamisen , solidaarisuuden ja henkilökohtaisen ponnistelun kyvyn myös pohjoisessa , idässä , etelässä ja keskisillä alueilla .
Olen kiinnostunut suurista asiakysymyksistä , mutta samalla näen myös perussopimukset näkökulmasta , jonka mukaan ihmiset ovat tärkeämpiä kuin mikään muu , ja sen tähden seuraan tarkoin , millaisia vaikutuksia Euroopan unionin pienillä päätöksillä on minun alueelleni , sillä maanmiesteni kannalta nuo vaikutukset ovat suuria .
Nyt tahdomme tietää , minkälaisia toimenpiteitä syrjäisimmille alueille on tarkoitus kohdistaa .
Millainen tulevaisuus on maidontuotannolla , josta taloutemme on riippuvainen , johon meillä on verrattomat edellytykset ja jota osaamme harjoittaa lähes täydellisessä sopusoinnussa luonnon kanssa ?
Kuten näkyy , odotan paljon puheenjohtajavaltio Portugalilta .
Toivon , että se auttaa löytämään oikean tien , jossa herkkä tasapaino säilyy ennallaan , ja toivon myös , että se niin toimiessaan edistää samalla eräitä tärkeitä asiakokonaisuuksia ja painaa niihin oman kädenjälkensä .
Toivon , että se onnistuu saamaan kansalaiset mukaan ja kuuntelee heidän oikeutettuja pyrkimyksiään .
Toivon , että palvelemalla Portugalin etua tämä puheenjohtajakausi palvelee koko Euroopan etua .
Arvoisa puhemies , yksi suurimmista haasteista , jotka Portugali puheenjohtajavaltiona kohtaa , on HVK .
Kuten hyvin tiedätte , parlamentti ei ole tyytyväinen asialistan kapea-alaisuuteen .
Ne kolme asiaa , jotka Amsterdamissa jäivät ratkaisematta , ovat erittäin tärkeitä , ja niihin sisältyy se , mikä on luultavasti kaikkein tärkein yksittäinen asia , jonka laajentumista käsittelevä HVK kohtaa , nimittäin määränenemmistöllä äänestämisen laajentaminen .
Tämä on totta .
Nämä kolme asiaa ovat kuitenkin erittäin tuttuja jäsenvaltioille .
Ne tutkivat niitä erittäin syvällisesti Amsterdamin neuvotteluiden aikana .
Ne tietävät tarkoin , mitä nuo asiat ovat .
Ne eivät tarvitse koko vuotta niiden tutkimiseen .
Ne tarvitsevat sopimuksen .
Ne tarvitsevat yhden illan , ehkä viikon , neuvotteluja varten sekä paketin sovittavaksi .
Koko loppuvuosi jää jäljelle - melkein kokonainen vuosi .
Se kestää kaksi kertaa niin kauan kuin se hallitusten välinen konferenssi , jossa neuvoteltiin Euroopan yhtenäisasiakirjasta vuonna 1985 .
Se kestää yhtä kauan kuin se HVK , jossa neuvoteltiin valtava Maastrichtin sopimus .
Se HVK kesti vuoden .
Siksi on täysin mahdollista käsitellä muita asioita .
Kukaan ei todellakaan pyydä mitään kaiken kattavaa HVK : ta , jossa on yli sata asiaa ja joka olisi kuin joulukuusi , johon kaikki ripustavat omat suosikkikoristeensa .
Pyydämme ainoastaan rajoitettua määrää olennaisia asioita lisättäväksi asialistaan , asioita , jotka todellakin pitää käsitellä tässä viimeisessä HVK : ssa ennen laajentumista .
Tämä on viimeinen kerta , jolloin voimme neuvotella , ilman että pöydän ympärillä on melkein 30 jäsenvaltioita tekemässä sopimisen vielä nykyistä vaikeammaksi .
Tähän tilaisuuteen on tartuttava .
Olisi vastuuttomuuden huippu olla tarttumatta siihen .
Puheenjohtajavaltio Portugali , Helsingissä teille annettiin valtuudet ehdottaa kohtien lisäämistä asialistaan .
Se tarkoittaa jäsen Coxin sanoin - liberaalit aina varastavat parhaat sanonnat muiden puheista - , että ovi on raollaan .
Aiomme vakaasti työntää jalkamme tuon oven väliin , jotta se pysyisi auki ja avautuisi lisää .
Luojan kiitos , että tuo ovi on raollaan , koska muuten tällä parlamentilla olisi ollut melko varmasti kiusaus antaa kielteinen mielipide HVK : n kokoontumisesta tai viivyttää mielipiteen antamista ja siten viivyttää HVK : n alkamista ; ehkä jopa vetää edustajamme pois HVK : sta .
Mutta se tosiseikka , että ovi on raollaan , tarkoittaa sitä , että meillä on edelleen mahdollisuus edetä tässä asiassa .
Nimenomaan puheenjohtajavaltio Portugalin taholta osoitetulla asenteella on merkitystä minun ryhmälleni .
Olette selvästi kanssamme samaa mieltä asialistan kapea-alaisuudesta .
Tekin mielellänne näkisitte asialistaa laajennettavan ja olette antaneet meille tehtäväksi tehdä parhaamme tuossa suhteessa , aivan niin kuin olette antaneet meille sitoumuksen juuri nyt varmistaa Helsingin päätelmien mahdollisimman laaja tulkinta , mitä tulee parlamentin osallistumiseen HVK : hon .
Tällä on suuri merkitys minun ryhmäni kannalta .
Pidämme sitä myönteisenä .
Kollegani Seguron tavoin haluaisin kuitenkin pyytää teitä täsmentämään , että aiotte tehdä ehdotuksia asialistan laajentamiseksi jo Eurooppa-neuvoston ensimmäisessä kokouksessa Lissabonissa maaliskuussa ettekä aio odottaa kesäkuuhun .
Se olisi erittäin tärkeää , jotta parlamentti saataisiin vakuuttuneeksi siitä , että sen on esitettävä mielipiteensä ajoissa , jotta teidän olisi mahdollista aloittaa HVK ystävänpäivänä .
Arvoisa puhemies , arvoisa neuvoston puheenjohtaja , arvoisa komission jäsen , puheenjohtajavaltio Portugalilla on kieltämättä paljon tehtävää kevään aikana , erityisesti hallitustenvälisessä konferenssissa ja laajentumiseen liittyvissä kysymyksissä .
Ette ole voineet olla huomaamatta , että parlamentti haluaa laajentaa esityslistaa ja sisällyttää siihen huomattavia toimielinuudistuksia , joilla EU : sta saataisiin tehokkaampi ja demokraattisempi .
Tästä asiasta voisi puhua pitkään ja paljon .
Haluan kuitenkin ottaa esiin erään toisen kysymyksen , joka on jostain käsittämättömästä syystä joutunut esityslistan tähän kohtaan .
Tiedän , että asia on tärkeä Portugalille ja se huolestuttaa suuresti ryhmääni , liberaaliryhmää .
Meitä kauhistuttaa Angolan paheneva tilanne .
Entistä huolestuneempina olemme panneet merkille , että UNITAn sissit lisäävät sotilaallisia toimiaan ja hyökkäävät mitään eroa tekemättä myös siviilejä vastaan , mistä viimeisin osoitus on yli sadan siviilin joukkomurha Bien maalaiskunnassa .
Olemme myös erittäin huolestuneina seuranneet maan sananvapauden rajoittamista .
Vähintään kaksikymmentä lehtimiestä pidätettiin viime vuonna , siitä huolimatta että Angolan hallitus on vakuuttanut , että se kunnioittaa lehdistönvapautta .
Useat yksittäiset lehtimiehet odottavat oikeudenkäyntiensä alkamista vähintäänkin epäilyttävin perustein syytettyinä presidentin panettelusta .
Toivomme , että he saavat avoimen , oikeudenmukaisen ja pikaisen oikeudenkäynnin .
Angolan kansa on joutunut kärsimään aivan liian pitkään tästä lohduttomasta sisällissodasta , joka on johtanut tuhansien ihmisten kuolemaan , vammautumiseen , aliravitsemukseen sekä ajanut yli kaksi miljoonaa ihmistä kodeistaan .
Siviilien tilanne on uhkaava .
EU on toiminut Angolassa jo pitkään ja se on suuri tuen antaja .
Nyt on korkea aika yhdessä YK : n kanssa painostaa Savimbia entistä voimakkaammin , jotta hän jatkaisi kariutuneita rauhanneuvotteluja , mutta meidän on myös painostettava hallitusta lopettamaan ryöstely ja kunnioittamaan sananvapautta ja ihmisoikeuksia .
Me liberaalit edellytämme , että näitä asioita korostetaan siinä työssä , jota Portugali tekee EU : n ja Afrikan uuden kumppanuuden yhteydessä .
Arvoisa neuvoston puheenjohtaja , arvoisa komission jäsen ja arvoisa puhemies , pieni maa on tottunut naapurimaihin ympärillään , ja se on lupaavaa muun muassa niiden asioiden kannalta , joista edellinen puhuja mainitsi .
Arvoisa neuvoston puheenjohtaja , se , miten kansanne on osoittanut myötätuntoa Itä-Timoria kohtaan , herättää toiveita siitä , että te voitte myös luoda pohjan uudelle rauhalle Afrikassa ja yhteistyölle Afrikan kanssa .
Olimme todellakin pettyneitä Helsingin huippukokoukseen ja HVK : n rajoitettuun asialistaan , ja toivomme , että laajennatte sitä mahdollisimman paljon sekä käytätte sitä yhteistyön vahvistamiseen .
Euroopan täytyy voida toimia demokratiana nyt ja tulevaisuudessa .
Se ei ole mahdollista ilman uudistuksia .
Silloin laajentuminen on yhtä kuin unionin vesittäminen .
Haluan pyytää ryhmämme ja erityisesti Euroopan vapaan allianssin nimissä neuvoston puheenjohtajaa kiinnittämään huomiota niihin alueisiin ja kulttuuriyhteisöihin , jotka eivät tosiaankaan ole jäsenvaltioita mutta joilla on perustuslain nojalla toimivalta päättää tietyistä asioista , joissa niiden pitäisi voida tehdä yhteistyötä yhteisön kanssa .
Arvoisa neuvoston puheenjohtaja , vaadimme , että sen täytyisi voida tapahtua suoraan .
Pettymykseksemme Helsingissä - maassa , joka on tunnettu siitä , että se puhuu avoimuuden puolesta - otettiin askel päinvastaiseen suuntaan kuuluisassa liitteessä 3 .
Haluan myös viitata siihen , että olemme tällä viikolla puhuneet tässä parlamentissa hyvin huolestuneina Euroopan alueiden välisistä suurista elintasoeroista .
Työttömyys köyhillä alueillamme ei vähene juuri lainkaan .
Kuinka voimme toteuttaa laajentumisen suuria tavoitteita , jos emme voi edes Euroopassa itsessään osoittaa kunnioitusta kulttuureille ja kielille ja jos emme edes kykene poistamaan alueidemme välisiä suuria elintasoeroja ?
Tiedän , että tunnette kiinnostusta ja osoitatte ymmärrystä tätä kaikkea kohtaan , ja toivotan teille menestystä tässä asiassa .
Arvoisa puhemies , arvoisa neuvoston puheenjohtaja , haluaisin aivan ensiksi onnitella teitä puheenjohtajavaltio Portugalin tekemästä aloitteesta .
On melkoisen kuvaavaa , ettei yksikään kollega ole puhunut tästä asiasta , jossa on kyseessä ensimmäinen Unionin ja Intian välinen huippukokous .
Mielestäni tämä on olennaisen tärkeä aloite .
Kollegat , kuten he tekivät Neuvostoliiton kanssa , jatkavat nyt mieluummin yhteydenpitoaan Kiinan kanssa , josta useimmat länsimaiset yritykset ovat sitä paitsi lähtemässä pois .
Levitämme edelleen mieluummin punaisen maton Kiinan kunniaksi ja pokkuroimme sen edessä , emmekä näe , että voimme tehdä , kuten te haluatte , strategisen sopimuksen Intian kanssa .
HVK : sta olen sitä mieltä , että jäsen Poettering osoitti tänä aamuna suurta huumorintajua sanoessaan , että jos kolme Amsterdamin käsittelemättä jäänyttä kysymystä ratkaistaan seuraavan HVK : n aikana , se olisi Euroopan unionin kannalta menestys .
On todella oltava likinäköinen ollakseen tajuamatta , että jos emme käy käsiksi peruskysymykseen , siis toimielinten välisiin yhteispäätöksiin , jos emme keksi järjestelmää , joka olisi parlamentaarisen dialektiikan arvoinen , ajaudumme 28 : n tai 30 : n tai 32 jäsenen unionissa nopeasti täydelliseen lamaannukseen .
Arvoisa neuvoston puheenjohtaja , niinpä kehotan teitä olemaan sen kummemmin välittämättä tuosta niin ja niin monta kohtaa sisältävästä erittäin pitkästä luettelosta , kohdista , jotka lukuisat kollegat haluaisivat lisätä HVK : n asialistalle ja jotka sitä paitsi jo tunnette , vaan kehotan teitä ottamaan mukaan , jos mahdollista , ainoastaan tuon yhden ainoan kohdan , jonka avulla voidaan taata , ettei Euroopan unioni lamaannu tulevaisuudessa .
Sanon myös niille kollegoille , jotka anovat teiltä elettä hallitustenvälistä konferenssia koskevassa kahden lobbausryhmän kysymyksessä , että on aika ymmärtää , ettei toimielinten välistä vuorovaikutusta voida vahvistaa lobbausryhmien kanssa , vaan velvollisuutenamme on vaatia , että Euroopan unionin toiminta perustuu todellisiin parlamentaarisiin mekanismeihin , joihin kuuluu sellainen parlamentin ja neuvoston välinen vuorovaikutus , joka on nimensä arvoinen , emmekä saa enää tyytyä vähäpätöisiin voittoihin , joilla enemmän tai vähemmän marginaalisia kohtia saadaan tungetuksi hallitustenvälisen konferenssin asialistalle .
Arvoisa puhemies , Portugali on tämän vuosituhannen ensimmäisenä EU : n puheenjohtajana laatinut selkeän työohjelman .
Minulla on kuitenkin muutama kysymys , joihin haluaisin saada puheenjohtajavaltiolta vastaukset .
Ensinnäkin olen iloinen siitä , että Portugali kiinnittää huomiota Euroopan unionin tulevaan laajentumiseen .
Tämä antaa myös liikkumavaraa tulevan HVK : n asialistan laajentamiseksi .
Kolmen Amsterdamissa ratkaisematta jääneen kysymyksen lisäksi tarvitaan pikaisesti perusteellisia uudistuksia , jotta uudet jäsenvaltiot voitaisiin toivottaa tervetulleiksi .
Lisäksi puheenjohtajavaltio pitää ensisijaisena YUTP : n ( yhteisen ulko- ja turvallisuuspolitiikan ) vahvistamista .
Viime viikolla järjestetyssä Yhdysvaltain kongressin ja parlamenttimme välisessä kokouksessa kävi ilmi , että myös amerikkalainen osapuoli on huolissaan YUTP : n rahoittamisesta .
Tapahtuuko se niiden määrärahojen kustannuksella , joita EU : n jäsenvaltiot maksavat nyt NATOlle ?
Puheenjohtajavaltio ehdottaa ylimääräistä huippukokousta muun muassa työllisyyspolitiikasta .
Toistan näkemyksemme , jonka mukaan tämä asia voidaan hoitaa paljon paremmin paikallistasolla .
Mitä tulee taloudellisiin uudistuksiin , haluan esittää Irlannin ja Alankomaat esimerkkeinä .
Nämä maat ovat nyt saaneet asiansa kuntoon , ja niiden tietä kannattaa siksi seurata .
Työohjelmassa on runsaasti elintarviketurvallisuutta koskevia kohtia , mutta mitä puheenjohtajavaltio tarkalleen ottaen haluaa ?
Lopuksi haluan kysyä , kuinka puheenjohtajavaltio aikoo saada aikaan sovun ohjesäännöstä ja kuinka se suhtautuu asiantuntijoiden riippumattomaan tutkimukseen Euroopan parlamentin jäsenyyden painoarvosta ?
Aikooko puheenjohtajavaltio puolustaa tutkimustuloksia neuvostossa ?
Arvoisa puhemies , arvoisa neuvoston puheenjohtaja , hallitustenvälisen konferenssi asialista on riittämätön .
Sen on sanonut komissio ja sen ovat sanoneet kaikki parlamentin poliittiset ryhmät .
Asialista on riittämätön , mutta Helsingin päätelmät antavat kuitenkin mahdollisuuden täydentää sitä : mielestäni tämä on se tehtävä , joka puheenjohtajavaltio Portugalin on nyt hoidettava ja jota parlamentti siltä juuri nyt pyytää .
Tämä tehtävä ei ole mielestäni kovinkaan kunnianhimoinen ; se on tehtävä , joka perustuu terveeseen järkeen .
On tärkeää , että hallitustenvälisessä konferenssissa käsitellään muitakin asioita juuri sen vuoksi , että emme halua , että hallitustenvälisiä konferensseja järjestetään joka kolmas tai joka neljäs vuosi .
Haluamme , että tämä on sellainen hallitustenvälinen konferenssi , jossa nämä ongelmat ratkaistaan pitkäksi aikaa .
Arvoisa puhemies , olemme sitä mieltä , että on kolme tärkeää asiaa , jotka on lisättävä hallitustenvälisen konferenssin asialistalle .
Ensimmäinen niistä liittyy Euroopan asemaan maailmassa .
Turvallisuus- ja puolustuspolitiikan institutionaaliset näkökohdat , jotka ovat viime aikoina kehittyneet voimakkaasti ja joita eurooppalaisen yleisen mielipiteen enemmistö kannattaa , on viimeinkin otettava käsiteltäväksi Nizzassa .
Toinen tärkeä asia , jota on pohdittava , on tiiviimpi yhteistyö .
Laajentuminen , joka on tavoitteenamme tulevina vuosina ja joka on Euroopan unionin historiallinen haaste , edellyttää joustavampia menetelmiä politiikkojemme toteuttamisessa .
Uskon meidän kaikkien tietävän , minkä vuoksi .
Näin ollen , jotta laajentumista voitaisiin helpottaa , olisi mielestäni asialistalle lisättävä myös keskustelu tiiviimmästä yhteistyöstä .
Viimeiseksi , on vielä yksi asia , jota pidän tärkeänä .
Vain muutama viikko sitten aloitimme uuden tehtävän , jota unionin kansalaiset tulevat pitämään erittäin tärkeänä : se on Euroopan unionin perusoikeuskirjan laatiminen .
Tampereen kokouksen päätelmissä puhutaan perusoikeuskirjaa koskevasta julkilausumasta tai mahdollisuudesta sisällyttää se perustamissopimukseen .
Minun mielestäni perusoikeuskirja täytyy lopulta sisällyttää perustamissopimukseen .
Näin saavutamme jotain tärkeää : liitämme yhteen Euroopan unionin ja sen kansalaiset sanon tämän teidän kauniilla kielellänne portugalilaisen runoilijan sanoin liitämme yhteen ihmisoikeudet ja " sen pienen junan , jota sydämeksi kutsutaan " ( " comboio de corda que se chama o coração " ) .
Arvoisa neuvoston puheenjohtaja , teillä on näin ollen edessänne tärkeä tehtävä , ja tämä parlamentti luottaa siihen , että suoritatte sen loppuun saakka .
Parlamentin jäsen Seguro esitti teille välikysymyksen ja minäkin haluaisin kuulla , onko puheenjohtajavaltio valmis sitoutumaan siihen , mitä sosialistiryhmään kuuluvan kollegamme pyysi .
Arvoisa puhemies , arvoisa neuvoston puheenjohtaja , hyvät kollegat , puheenjohtajavaltio Portugali on esittänyt kunnianhimoisen ohjelman .
Euroopan parlamentin sosialistit luottavat Antonio Guterresin ryhmään unionimme palauttamisessa taloudellisesti kestävän kehityksen tielle .
Eurooppa kärsii useasta merkittävästä vajeesta .
Työttömiä on edelleen liian paljon .
Työllisyysasteemme on alhaisempi kuin Yhdysvaltain ja Japanin .
Julkiset ja yksityiset investoinnit ovat Euroopassa riittämättömät .
Välttämätön talousarvion vakauttaminen on saanut monet valtiot vähentämään infrastruktuuri-investointeja , mutta yksityissektori ei ole aina tullut hätiin .
Niin sanottuja riskipääomainvestointeja tehdään Yhdysvalloissa kaksi kertaa enemmän kuin Euroopassa .
Amerikkalaiset investoivat uusien yritysten perustamiseen kolme kertaa eurooppalaisia enemmän .
Yhdysvalloissa 80 prosenttia riskipääomasta investoidaan uusiin tekniikoihin , kun Euroopassa näiden investointien osuus on 27 prosenttia .
Japani investoi tutkimukseen ja kehitykseen 2,9 prosenttia BKT : staan , Yhdysvallat 2,8 prosenttia ja Eurooppa ainoastaan 1,8 prosenttia .
Tutkijoiden osuus yritystemme työvoimasta on ainoastaan 2,5 prosenttia , kun se on Japanissa 6 prosenttia ja Yhdysvalloissa 6,7 prosenttia .
Meiltä puuttuu aivokapasiteettia .
Meillä on vähemmän korkeakoulujen jatko-opiskelijoita kuin Yhdysvalloissa tai Japanissa .
Yhdysvalloissa tohtorintutkintoa suorittavista eurooppalaisista opiskelijoista lähes puolet jäävät sinne töihin .
Euroopassa on tekniikan alalla 700 000 800 000 vapaata työpaikkaa pätevän henkilöstön puutteen takia .
Amerikkalaisilla on samanlainen ongelma .
Yhdysvaltain senaatti avasi kuitenkin viime vuonna lähes 500 000 : n nelivuotisten maahanmuuttoviisumien kiintiön niin sanotuille korkean ammattitaidon työntekijöille .
Eurooppa ei voi järjestää tällaista aivotuontia .
Meidän on investoitava enemmän koulutukseen , opetukseen ja innovaatioon .
Innovaatio sekä tiedot ja taidot ovat nykyisin kansakuntien rikkauden tärkeimpiä lähteitä .
Puheenjohtajavaltio Portugalia on onniteltava siitä , että se toimii aktiivisesti innovaation sekä tietojen ja taitojen Euroopan puolesta .
Neuvoston puheenjohtajavaltio ilmoitti juuri , ettei tule mitään Lissabonin prosessia .
Tämä on kiitettävää .
Luxemburgin , Cardiffin ja Kölnin prosessit sen sijaan on koottava yhdeksi ainoaksi yhdenmukaistetuksi toiminnaksi , jolla on tarkat ja todennettavat tavoitteet .
Dublinin vakaus- ja kasvusopimus edistää täysin vakautta muttei johda minkäänlaiseen kasvuun .
Vakaus on välttämätöntä , muttei mikään itsetarkoitus , ja voimme maailmantalouden näkymien parantuessa toivoa puheenjohtajavaltio Portugalilta kasvua edistävää Lissabonin sopimusta .
Arvoisa puhemies , haluan tässä yhteydessä ilmoittaa arvostavani sitä , että puheenjohtajavaltio Portugali toimii niin tehokkaasti valmistellakseen tulevaa hallitustenvälistä konferenssia .
Tämä on erityisesti hyvä uutinen Helsingin huippukokouksen tulosten jälkeen , jotka olivat kyllä pettymys .
Ryhmäni mielestä HVK : n asialistaa tulee laajentaa edelleen , jotta Euroopan unioni todellakin kykenee toimimaan tulevaisuudessa tehokkaasti yli 20 jäsenvaltion ollessa mukana .
Siksi olemme iloisia siitä , että puheenjohtajavaltio haluaa perustaa viisi työryhmää , jotka alkavat tutkia pahimpia pullonkauloja .
Kuten monet ovat painottaneet , kolme Amsterdamissa ratkaisematta jäänyttä kysymystä muodostavat kuitenkin aivan liian suppean asialistan .
Ryhmäni myös vaatii , että Euroopan parlamentti toimii tasavertaisena kumppanina neuvotteluprosessissa , kuten puhemies Fontaine ja muut ovat täällä viime aikoina painokkaasti vaatineet .
Puheenjohtajavaltio tekee lähiviikkoina kierroksen kaikissa EU : n jäsenvaltioiden pääkaupungeissa .
Vaadimme , että puheenjohtajavaltio Portugali laajentaa kaikkiin EU : n jäsenvaltioihin suuntautuvalla kierroksellaan HVK : n asialistaa Dimitrakopoulosin ja Leinenin mietinnön suositusten mukaisesti .
Olen sitä mieltä , että puheenjohtajavaltio Portugalin täytyy tämän kierroksen jälkeen esittää Strasbourgin helmikuun istuntojakson aikana kertomus näiden neuvottelujen tuloksista .
Haluaisin muistuttaa puheenjohtajavaltiota siitä , että EU : n perustamissopimuksen 48 artiklan mukaan HVK : ta ei voida käynnistää , ennen kuin Euroopan parlamentti on antanut lausuntonsa .
En pidä lainkaan mahdottomana , että Euroopan parlamentti antaa tämän lausunnon vasta sen jälkeen , kun on tullut selväksi , millä tavalla Euroopan parlamentti on paremmin mukana neuvotteluissa , ja vasta kun asialistaa on laajennettu .
Arvoisa puhemies , maaliskuussa käsiteltäväksi tuleva asia on hyvin tärkeä .
Älkäämme kuitenkaan pidä kiinni vain tietoyhteiskunnan demokratisoinnista .
Meidän täytyy ennen kaikkea tarkastella , missä Yhdysvallat on Euroopan unionia parempi , ja oppia Yhdysvalloilta parhaita käytäntöjä niillä alueilla .
Arvoisa puhemies , haluaisin keskittyä työllisyyteen ja sosiaaliasioihin .
Pidän erittäin tärkeänä puheenjohtajavaltion tällä viikolla tuottamaa asiakirjaa , joka on osa maaliskuun erityishuippukokousta varten tehtyjä valmisteluja .
Se esittelee kiitettävän , johdonmukaisen lähestymistavan , kokonaisvaltaisen lähestymistavan , joka on erittäin myönteinen , varsinkin koska siinä otetaan huomioon monet tärkeät ehdotukset , joita olemme parlamentissa tehneet viime aikoina .
Näihin kuuluvat tarve parantaa koordinaatiota työllisyysstrategian ja laajojen taloussuuntaviivojen välillä , ja odotan niiden ehdotusten täytäntöönpanoa , joista te maaliskuussa sovitte , ja toivon teidän saavan tarvitsemanne tuen .
Vain yksi asia oli esteenä sille , ettei iloni ollut täydellistä , ja se liittyi lähentymiseen sosiaaliturvassa .
Monet meistä täällä parlamentissa toivoivat näkevänsä Luxemburg-tyyppisen menettelyn sosiaaliturvassa , mutta pelkäänpä , että asiakirjassa oleva kieli ei täytä noita toiveita , vaan siinä puhutaan sitä vastoin yhteisestä analysoinnista , yhteistyöstä ja parhaiden käytänteiden vaihtamisesta .
Tämä ei riitä saamaan aikaan sosiaaliturvajärjestelmien uudenaikaistamista , jota tarvitsemme Euroopan unionissa .
Puhuisin seuraavaksi kahdesta erityisestä sosiaaliasiasta , joita haluaisin erittäin lyhyesti tarkastella .
Yksi meille hyvin tärkeä on kysymys tiedotuksen ja kuulemisen yleisistä kehyksistä .
Toivon , että noissa asioissa edistytään Portugalin puheenjohtajuuden aikana .
Lisäksi on olemassa työpaikkaneuvostoa koskevan direktiivin uudenaikaistaminen , sen tarkistaminen ja muuttaminen .
Viime kuukausina luonani on käynyt työntekijöitä Ranskan Micheliniltä , Portugalin Fordilta , eilen kävi ABB Alsthomin työntekijöitä , joihin tuo fuusio on vaikuttanut , työntekijöitä , joilta on kielletty työpaikkaneuvostodirektiivin mukaiset oikeudet .
Sitä on päivitettävä , ja komission on pantava se täytäntöön .
Komissio ei täytä velvollisuuttaan .
Jos olemme tosissamme kumppanuudesta työpaikalla ja niistä parannuksista , joita se voi tuoda ; jos olemme tosissamme uudistuksista ja tuottavuudesta , meidän on tarkasteltava lainsäädäntöä tällä alueella ja varmistettava , että teollisuuden kummatkin osapuolet osoittavat asianmukaista kunnioitusta toisille tuossa kumppanuusprosessissa .
Arvoisa puhemies , arvoisa neuvoston puheenjohtaja , te esititte meille hyvin kunnianhimoisia suunnitelmia .
Ryhmäni toivoo , että voitte myös toteuttaa käytännössä suuren osan etenkin sisäisen turvallisuuden alaa koskevista suunnitelmistanne .
Haluaisin korostaa kahta kohtaa , jotka ovat mielestäni erityisen tärkeitä .
Ensinnäkin : Schengenin järjestelmän , ulkorajojen turvaamisen optimointi .
Toiseksi : turvapaikkapolitiikan parantaminen ja rikollisuuden ja ihmisillä käytävän kaupan torjunta .
Esitykseni alussa haluaisin kuvata yhtä ajankohtaista tilannetta Belgiassa ja Belgian ulkorajoilla .
Tilanne on tuttu : Belgiassa otettiin yllättäen käyttöön sisärajoilla tehtäviä tarkastuksia ; tämä tapahtui tavallaan yhdessä yössä , ja se johti usean tunnin jonoihin , ongelmiin rajaliikenteessä , niin henkilö- kuin tavaraliikenteessäkin , ja se on herättänyt närkästystä kansalaisissa ja vahingoittanut taloutta .
Tämän syynä oli niiden , noin 75 000 laittoman maahanmuuttajan tuleva laillistaminen , jotka yhä kolmen tai neljän vuoden jälkeen odottavat Belgiassa turvapaikkapäätöstä tai jotka ovat oleskelleet Belgiassa laittomasti jo viisi tai kuusi vuotta .
Haluaisin sanoa tähän , että Belgian käynnistämät toimenpiteet ovat lain ja perustamissopimuksen mukaisia .
Ne osoittavat kuitenkin myös sen , että ne eivät voi olla nykyisten ongelmien lopullinen ratkaisu , vaan että meidän on etsittävä tässä kysymyksessä uusia keinoja ja että ratkaisuun voidaan lopulta päästä vain yhteisötason järjestelyillä .
Belgia on muuten valinnut tässä kysymyksessä samankaltaisen keinon kuin aiemmin myös Ranska , Italia ja Luxemburg .
Vastuu on neuvostolla .
Siksi esitämme nämä vaatimukset .
Se , mitä minä toivon ja mitä me toivomme , on , että optimoitte Schengenin sopimuksen niin , että sillä edistetään turvallisuutta , että säädätte uudelleen sisärajoilla tehtävien tarkastusten väliaikaisesta uudelleenkäyttöönotosta , että annatte jäsenvaltioille taustatiedot ja ilmoitatte samalla ajallisen keston , kuitenkin niin , että tämä kaikki pannaan täytäntöön vain ehdottomissa poikkeustapauksissa , ja että toteutatte yhteisöllistämisen nopeasti ja täydellisesti .
Toinen asiani koskee luonnollisestikin yhdenmukaisen ja nopean turvapaikkamenettelyn täytäntöönpanoa ja Eurodacin ehdottoman välttämätöntä ja välitöntä käyttöönottoa , jotta valtioiden vastuut voidaan määrittää ja jotta laittomia maahanmuuttajia vastaan olisi käytettävissä tehokkaat välineet .
Arvoisa puhemies , hyvät parlamentin jäsenet , olisin tietenkin halukas tarkastelemaan seuraavaksi kollegani Pirkerin esittämiä neuvoston puheenjohtajavaltiota koskevia odotuksia .
Se olisi hauskaa , mutta meillä parlamentissa on valitettavasti vain rajoitetusti aikaa tällaisiin keskusteluihin .
Tämän vuoksi minun on siirrettävä se täksi iltapäiväksi .
Keskustelemme silloin nimittäin vapauteen , turvallisuuteen ja oikeuteen perustuvaa aluetta koskevasta vuotuisesta kertomuksesta .
Esitän tältä osin neuvoston puheenjohtajavaltio Portugalille seuraavan pyynnön : neuvosto , ei neuvoston puheenjohtajavaltio , on kieltäytynyt toimittamasta parlamentille kirjallista kertomusta vapauteen , turvallisuuteen ja oikeuteen perustuvan alueen toteuttamisen arvioinnista .
Asiasta on esitetty suullinen kysymys , mutta neuvosto ei ole antanut kirjallista vastausta sillä perusteella , että neuvoston tänään täällä antama suullinen esitys on riittävä .
Tällainen käyttäytyminen ei ole tyypillistä neuvoston puheenjohtajavaltiolle , mutta se on tyypillistä neuvoston virkailijoille , jotka kohtelevat parlamenttia esivallan ottein .
Esivallan taholta on tapana sanoa : me , esivallan edustajat päätämme , mikä on hyvää kansanedustukselle ja mikä ei .
Juuri tämän me parlamentissa olemme kokeneet hyvin usein nimenomaan vapauteen , turvallisuuteen ja oikeuteen perustuvan alueen yhteydessä .
Olemme nyt kuulleet puheenjohtajavaltio Portugalilta tänä aamuna , että se on halukas tekemään hyvin rakentavaa yhteistyötä Euroopan parlamentin kanssa nimenomaan tällä alalla , ja voimme vain suhtautua siihen erittäin tyytyväisesti .
Mielestäni kaikki , mitä puheenjohtajavaltio Portugali on esittänyt , osoittaa yleensäkin suurta avoimuutta Euroopan unionin parlamentaarista toimielintä kohtaan .
Se on hyvä asia , sillä etenkin kansainvälisessä kaupassa , joka sisältyy yhä perustamissopimukseen ja joka on yhä hallitsevassa asemassa vapauteen , turvallisuuteen ja oikeuteen perustuvan alueen toteuttamisessa , meidän on oltava tietoisia siitä , että nimenomaan niillä aloilla , joilla tosin käydään kansainvälistä kauppaa mutta joilla on välitön vaikutus yksittäisiin kansalaisiin ja joilla kansallisten parlamenttien osallistuminen on entistä heikompaa , Euroopan parlamentin asemasta tulee entistä tärkeämpi .
Jos neuvoston puheenjohtajavaltion taholta sanotaan nyt , että me tunnustamme tämän - kuten olemme kuulleet puheenjohtajavaltio Portugalin taholta sanottavan - , mielestäni me parlamentissa emme voi muuta kuin tukea tätä voimakkaasti ja sanoa : jos kaikki puheenjohtajavaltiot käyttäytyisivät näin , parlamentin ja neuvoston suhteet olisivat tällä tasolla paremmat .
Arvoisa puhemies , haluan aluksi onnitella neuvoston puheenjohtajaa sekä esittää kolme tärkeää kysymystä , joiden aiheet liittyvät niiden parlamentin valiokuntien toimialaan , joiden jäsen minä olen .
Ensimmäinen kysymykseni koskee YMP : n päätöksentekoprosessia , jossa Euroopan parlamentille ei ole varattu muuta roolia kuin oikeus tulla kuulluksi .
YMP nähdään nykyään entistä selvemmin maaseutupolitiikkana , joka puolestaan on aluesuunnittelun , ympäristön ja yhteisen omaisuuden suojelun sekä työllisyyspolitiikan tärkein pilari , joten on käsittämätöntä , että parlamentin tehtävä rajoittuu edelleenkin pelkästään oikeuteen tulla kuulluksi .
Tämä tilanne merkitsee kaiken lisäksi sitä , että parlamentti on vailla päätösvaltaa asioissa , joiden osuus talousarviosta on yli 40 prosenttia .
Toinen kysymykseni liittyy Euroopan elintarvikevirastoon , jonka perustamisesta on äskettäin ilmoitettu .
Tuo suunnitelma olisi syytä toteuttaa mahdollisimman pian .
On kuitenkin erittäin tärkeää selvittää , onko aikomuksenamme perustaa pelkästään riskinarviointiin ja -hallintaan tarkoitettu eurooppalainen elin , vai haluammeko todella vahvistaa tuntuvasti elintarvikkeiden laatua ja turvallisuutta koskevaa yhteistä politiikkaa , eläinlääkintätoimet mukaan luettuina .
Siinä tapauksessa on nimittäin tuohon tarkoitukseen myös osoitettava huomattavasti lisää varoja sekä unionin että jäsenvaltioiden tasolla .
Mutta mikäli valintamme todella kohdistuu jälkimmäiseen mahdollisuuteen , kuten sen mielestäni olisi kohdistuttava , joudun samalla toteamaan olevani huolissani Euroopan komission viime viikolla antamasta ilmoituksesta .
Komissiossa näyttää nimittäin olevan vallalla näkökanta , jonka mukaan tarkoitus on luoda " taas " uusi tieteellinen elin , jolla ei ole valtaa ja joka on lisäksi kokonaan elintarviketuotantoketjun eri vaiheisiin ja rintamiin liittyvän yhteisen toiminnan ulkopuolella .
Kolmas kysymys , jonka tahtoisin nostaa esiin , koskee Euroopan unionin ja Marokon välistä kalastussopimusta .
Toden sanoakseni minua huolestuttaa , että komissio on aloittanut sopimusta koskevat neuvottelut niin myöhään ja että asia etenee neuvostossa kovin hitaasti .
Lisäksi minun on pakko todeta olevani huolissani myös siitä , että en ole nähnyt missään kohdin Portugalin puheenjohtajakauden ohjelmaa pienintäkään viittausta tarpeeseen nopeuttaa sopimusneuvotteluja .
Sen sijaan olen nähnyt siinä maininnan , jonka mukaan kalastussopimuksista olisi tehtävä perusteellisimpia kustannus-hyötyanalyyseja , vaikka tavallisesti tähän näkökohtaan vetoavat juuri ne , jotka vastustavat unionin ja kolmansien maiden välisiä kalastussopimuksia .
Sen tähden tahtoisinkin nyt kuulla puheenjohtajan vastauksen tässä esittämiini kysymyksiin .
Arvoisa puhemies , arvoisa neuvoston puheenjohtaja , arvoisa komission jäsen Patten , hyvät parlamentin jäsenet , muistan vielä hyvin Portugalin edellisen puheenjohtajakauden 1992 .
Se näytti esimerkkiä , ja toivotan teille , arvoisa puhemies , ja meille kaikille yhtä menestyksekästä puheenjohtajakautta .
Te olette esittäneet laajan ja kunnianhimoisen ohjelman .
Haluaisin korostaa ohjelman yhtä ulko- ja yhtä turvallisuuspoliittista näkökulmaa ja esittää muutamia kysymyksiä .
Haluaisin pyytää teitä antamaan minulle yksityiskohtaisen lausunnon näistä kysymyksistä .
Ensiksi tarkastelen Turkkia .
Olen kannattanut Turkin ehdokkaaksi asettamista alusta alkaen , ja olen iloinen Helsingissä saavutetuista tuloksista .
Aikooko puheenjohtajavaltio tukea tätä ehdokkaaksi asettamista laatimalla toimenpideluettelon ja aikataulun ja auttaa Turkkia niin , että se voi osallistua liittymistä valmisteleviin neuvotteluihin aivan kuten muutkin 12 hakijavaltiota ?
Onko puheenjohtajavaltio valmis tekemään aloitteen kurdiongelman ratkaisemiseksi - viittaan tältä osin kollegani Poetteringin aiemmin esittämiin kurdiongelmaa koskeviin ajatuksiin - ja aikooko se esimerkiksi kannattaa Madridin konferenssin kaltaisen Lähi-itää tarkastelevan konferenssin koolle kutsumista ?
Yhteisen turvallisuuspolitiikan osalta : Köln ja Helsinki herättivät siitä suuria toiveita .
Nyt on tehtävä jotain konkreettista .
Sen on oltava jotain sellaista , jonka kaikki EU : n jäsenvaltiot voivat omaksua ja hyväksyä , myös ne , jotka eivät ole NATOn jäseniä .
Arvoisa neuvoston puheenjohtaja , minulla on sellainen tunne , että te olette NATOon suuntautunut ja pohditte , miten voimme luoda rakenteen , joka sopii NATOon .
Kyse ei kuitenkaan ole tästä .
Tarvitsemme ensisijaisesti eurooppalaisen rakenteen ja vasta sen jälkeen meidän olisi huolehdittava siitä , että se sopii yhteen NATOn kanssa .
Arvoisa puhemies , puheenjohtajavaltio Portugalilla on edessään vaikea tehtävä .
Kaksi edellistä neuvoston puheenjohtajavaltiota ovat muotoilleet tavoitteet ja määrittäneet mandaatit , jotka eivät ehkä ole niin kauaskantoisia .
Teidän tehtävänne on täytäntöönpano .
Lopputulos voi olla lopulta tyydyttävä , mutta teille asetettu tehtävä tulee olemaan joka tapauksessa vaikea .
Etenkin myös viimeinen kohta , jonka kollega Sakellariou mainitsi , eurooppalaisen ulko- ja turvallisuuspolitiikan täytäntöönpano .
Euroopan parlamentti tukee teitä siinä kaikilta osin , ja se antaa tietenkin arvoa sille , että samalla kun varmistetaan sen NATOa täydentävä luonne , eurooppalaiset kehittävät omaakin toimintakykyään tässä kysymyksessä , jotta voimme vastata haasteisiin .
Teidän tehtävänänne on jatkossakin saada Barcelonan prosessi taas etenemään , ja Lähi-idän neuvottelujen kehittyminen avaa täysin uusia mahdollisuuksia .
Minulla on sellainen käsitys , että asianosaiset kannattavat Euroopan roolia tällä alalla nykyään selvästi aikaisempaa voimakkaammin .
Toivotan teille ja komission jäsen Pattenille paljon onnea , jotta tähän tehtävään kiinnitettäisiin asianmukaista huomiota .
Muita kohtia ovat tietenkin hallitustenvälinen konferenssi ja Euroopan unionin laajentumisen ja toimintakyvyn välinen suhde , ylikuormituksen vaaraan liittyvät ongelmat ja välttämättömät päätökset , jotka meidän on tehtävä hallitustenvälisessä kokouksessa .
Te olette sidottu mandaattiin .
Toisaalta kokemus on kuitenkin osoittanut , että kun joku asianosaisista on esittänyt neuvotteluissa jonkin ehdotuksen , on vaikea estää keskustelua kyseisestä ehdotuksesta .
Toisin sanoen käytäntö , kuten myös käytettävissänne olevat mahdollisuudet antavat teille vapauden tulkita mandaattia hyvin laajasti .
Uskon , että sitoutumalla tällaiseen toimivaltuuksien laajaan tulkintaan edistäisitte merkittävästi niitä päätöksiä , joita meidän Euroopan parlamentissa on tehtävä lausunnoissamme .
Näin meillä olisi laajemmat mahdollisuudet esittää demokratiaa ja Euroopan unionin toimintakykyä koskevat käsityksemme myös neuvottelupöydässä .
Arvoisa puhemies , nyt kun olen kuullut niin monia kunnianhimoisia ja niin monia tärkeitä ulkopolitiikkaa ja työllisyyspolitiikkaa koskevia ajatuksia , olen miltei häpeissäni tuodessani julki pahoitteluni .
Minun on kuitenkin tehtävä se .
Olen lukenut toimintaohjelmanne ja olen kuunnellut teitä tarkkaavaisena .
Toivoisin , että niiden alojen tavoitteet , joiden parissa minä työskentelen parlamentissa , toisin sanoen ympäristöpolitiikan , kuluttajansuojan ja terveydenhuoltopolitiikan alan tavoitteet , olisivat yhtä kunnianhimoisia kuin muilla aloilla .
Ymmärrän , että puheenjohtajavaltio ei voi tehdä töitä ja olla kunnianhimoinen joka alalla , ja siksi kunnioitan sitä , että asetatte painopisteet muualle .
En kuitenkaan voi päästää teitä näin helpolla ja ymmärtänette sen .
Haluaisin esittää teille muutamia asiaa koskevia huomautuksia .
Kirjallisessa ohjelmassanne , kuten myös tänään esittämässänne ohjelmassa , olette painottanut elintarvikkeiden turvallisuutta .
Minusta se on tärkeää .
Parlamentti tulee käsittelemään elintarvikkeiden turvallisuutta koskevaa valkoista kirjaa .
Arvoisa ministeri viittasi siihen , että kesäkuussa järjestettävässä huippukokouksessa tarkastellaan tätä valkoista kirjaa .
Toivon , että te kunnioitatte Euroopan parlamenttia niin paljon , että odotatte ensin parlamenttikäsittelyä ja päätelmiä , ja epäilen , että tämä tapahtuu vasta kesäkuussa .
Pyrimme kuitenkin mielellämme auttamaan puheenjohtajavaltio Portugalia .
Te painotatte myös vesikysymyksiä koskevaa puitedirektiiviä .
Pyydän teiltä myös sen osalta seuraavaa : hyväksykää yksinkertaisesti ne tarkistukset , jotka parlamentti tekee Brysselissä helmikuun alussa , silloin olemme suuressa määrin samaa mieltä .
Sallinette minun sanoa vielä seuraavaa .
Viittasitte siihen , että haluatte kytkeä toisiinsa ympäristöpolitiikan ja aluesuunnittelun .
Kannatan teitä täysin tässä kysymyksessä .
Teillä on mahdollisuus huolehtia hallitustenvälisessä konferenssissa siitä , että uudessa sopimuksessa Euroopalle annetaan toimivaltaa aluesuunnittelun alalla .
Silloin saatte meidät välittömästi puolellenne ; epäilen kuitenkin vahvasti mahdollisuuksianne saada asia läpi .
Saatte kuitenkin tukeni tässä kysymyksessä .
Lopuksi haluaisin vielä sanoa teille seuraavaa : pyydän teitä kiinnittämään huomionne ympäristöpolitiikan ja muihin politiikan aloihin tehtävän integroinnin yhteydessä siihen , että se asetetaan velvollisuudeksi ja että se on todistettava .
Kertokaa tämä jäsenvaltioiden kollegoillenne ja kiinnittäkää huomiota siihen , että lainsäädäntö myös pannaan täytäntöön ; ympäristölainsäädännössä näin ei aina ole .
Jos teette näin , olette ehkä antanut vähemmän julistuksia kuin muut , mutta olette silti tehnyt hyvää työtä , ja toivotan teille siinä onnea !
Arvoisa puhemies , arvoisa neuvoston puheenjohtaja , puheenjohtajavaltio Portugali on onnistuneesti keksinyt verrata Euroopan unionia 15 soutajan kuljettamaksi laivaksi , ja tämän laivan lastiruumien runsaan sisällön osalta haluaisin nyt keskittyä puhumaan digitaalisen Euroopan haasteesta .
Digitaalinen vallankumous merkitsee minulle monien muiden asioiden ohella ja ennen kaikkea vallankumousta tavaroiden ja palveluiden jakelun järjestelmässä ja kulttuurissa .
Tämä velvoittaa meitä ottamaan kantaa tiettyihin konkreettisiin kohtiin tässä ohjelmassa .
Ensinnäkin tämä velvoittaa meitä pohtimaan uudelleen julkisen ja yksityisen sääntelyn välistä tasapainoa , lain ja niin sanotun soft lawn välistä tasapainoa .
Syynä tähän on se , että digitaaliaikana kuten joku sanoi Madridin konferenssissa yksi vuosi vastaa kahta kuukautta ja neljä vuotta , joka on kohtuullinen aika tavallisen direktiivimenettelyn läpi viemiseksi , vastaa tässä tapauksessa 24 : ää vuotta .
Se on liian paljon .
Toiseksi meidän on herätettävä luottamusta kuluttajissa sekä pienissä ja keskisuurissa yrityksissä ja luotava sellainen ilmapiiri ja kulttuuri , jossa otetaan hallittuja riskejä , vaikka tämä kuulostaisikin ristiriitaiselta .
Kuluttajien osalta meidän on pantava alulle ne erinomaiset aloitteet , jotka komissio teki Tampereen kokouksen pohjalta ja jotka liittyvät konfliktien ratkaisemiseen tuomioistuinten ulkopuolisten menettelyjen avulla , mutta kuluttajia on kuitenkin myös kohdeltava täysi-ikäisinä .
Mitä pieniin ja keskisuuriin yrityksiin tulee , on vahvistettava sitä vuoropuhelua , jota ehdotatte käytäväksi yritysten ja kansalaisten kanssa sisämarkkinoita koskevissa asioissa .
Kyse on kuitenkin myös hyvin konkreettisista asioista , kuten siitä , että meidän on muodostettava selvä ja yrityskulttuurin mukainen kanta uudesta Brysselin ja Luganon yleissopimuksen 15 artiklasta , koska jos näin ei tehdä , se voi tuhota koko tämän mittavan e-Eurooppa-hankkeen .
Lopuksi ja tässä yhdyn siihen , mitä parlamentin jäsen Cox sanoi haasteenamme on transatlanttisen vuoropuhelun jatkaminen .
Emme voi tehdä mitään , jos emme kuro yhdessä Yhdysvaltojen kanssa kiinni sitä välimatkaa , joka välillämme vallitsee .
Näin ollen tässä asiassa tarvitaan mielestäni vahvaa koordinointia , vahvaa yhteistyötä ja tietenkin paljon yritteliäisyyttä .
" Laiva kulkee " tämä on ollut portugalilaisten perämiesten johtoajatuksena keskiajalta lähtien .
Uskon , että olemme nämä kuusi kuukautta taitavien perämiesten käsissä .
Arvoisa puhemies , rakkaat kollegat , tässä kunnianhimoisessa Portugalin puheenjohtajakauden ohjelmassa on kaksi kysymystä , joista haluaisin puhua ja jotka ovat minulle tärkeitä : kaupallinen yhteistyö Välimeren rannikkovaltioiden kanssa sekä työllisyyden edistäminen ja sen kestävyys .
Arvoisa puhemies , parlamentti hyväksyi marraskuussa päätöslauselman , jossa se puolusti Marokon ja Euroopan unionin välisen yhteistyön tiivistämistä assosiaatiosopimuksen puitteissa .
Sitä ei ymmärrettäisi , että nyt yhteistyötä vähennettäisiin kalastusalalla .
Hyvät parlamentin jäsenet , kalastusala on todella hauras ala .
Erika-aluksen onnettomuus on juuri tuonut sen selvästi esille .
Arvoisa puhemies , Portugalin merenkulkuperinnettä ja sen erinomaisia suhteita Marokkoon pitäisi hyödyntää siten , että tämän puheenjohtajakauden aikana voitaisiin käynnistää uudelleen uutta kalastussopimusta koskevat täysin seisahtuneet neuvottelut .
Hyvät jäsenet , kalastusala on keskittynyt Euroopan epäsuotuisimmille alueille ja neuvottelujen uudelleen käynnistäminen on sille välttämätöntä .
Tarvitsemme edistyksellistä talous- , sosiaali- ja aluepolitiikkaa , jotta nykyisen taloudellisen hyvinvoinnin edut eivät ohjaudu kaikkein menestyvimmille teollisuuden aloille .
Pyydän puheenjohtajavaltio Portugalilta päättäväisyyttä ja rohkeutta tämän haasteen kohtaamisessa .
Arvoisa puhemies , arvoisa neuvoston puheenjohtaja , arvoisa komission jäsen , haluan tarkastella kahta asiaa .
Toinen asia koskee liikennepolitiikan ja hallitustenvälisen konferenssin liittämistä toisiinsa .
Monet kollegat ovatkin jo todenneet , että emme halua hallitustenvälistä konferenssia , jossa käsitellään vain Amsterdamissa ratkaisematta jääneitä kysymyksiä , vaan haluamme käydä rajoitetussa , emme liioitellussa määrin kattavaa keskustelua uusista toimivaltuuksista , jotka ovat välttämättömiä , jotta Euroopan yhteisö pysyy toimintakykyisenä .
Koska Portugali toimii puheenjohtajavaltiona , te voitte vaikuttaa ratkaisevasti eurooppalaiseen liikennepolitiikkaan ja Euroopan turvallisuuteen ja ympäristöön .
Voitte panna täytäntöön sen , mitä parlamentti päätti marraskuussa .
Se päätti nimittäin , että yhtenäisen eurooppalaisen lennonvarmistuksen toteuttaminen on keskeinen tehtävä , ja se on sijoitettava Euroopan unionin alaan asettamalla se hallitustenvälisen konferenssin esityslistalle .
Emme halua keskittää kaikkea .
Operatiivisten toimivaltuuksien on kuuluttava jatkossakin jäsenvaltioille tai yksityisille organisaatioille .
Sääntelytoimista on kuitenkin säädettävä yhtenäisesti Euroopan tasolla .
Ilmailuliikenteen nykyinen pirstoutuminen johtaa nimittäin viivytyksiin , myöhästelyyn , matkustajien turvallisuuden vaarantumiseen ja ympäristön loputtomaan kuormittamiseen , mikä ei ole välttämätöntä .
Jos haluamme todisteen siitä , mikä ala tuo mukanaan lisäarvoa Euroopan tasolla , vastaus on yhdenmukainen eurooppalainen lennonvarmistus .
Meillä on kyllä yhtenäismarkkinat maan tasalla , mutta taivas on pirstoutunut .
Se ei voi toimia .
Tämän vuoksi me Euroopan parlamentissa pysymme kannassamme , ja toivon , että te , arvoisa neuvoston puheenjohtaja , tuette tätä .
Toinen asia , jolla voitte myös edistää hieman ympäristöä , taloutta ja liikennettä , on rautatiepakettia koskevan yhteisen kannan nopea muotoilu .
Puheenjohtajavaltio Suomi onnistui joulukuussa torjumaan Ranskan hallituksen vastustuksen rautatieliikenteen käynnistämistä koskevassa asiassa .
Minulla on nyt kuitenkin sellainen tunne , että pelaamme taas lisää aikaa .
Koska Portugali on puheenjohtajavaltio , teillä on tässä asiassa suuret mahdollisuudet , jos muotoilette yhteisen kannan nopeasti .
Odotamme sitä .
Haluamme , että tavarat siirretään maanteiltä rautateille .
Auttakaa meitä siinä !
Arvoisa puhemies , hyvät kollegat , aion ottaa esiin erään kysymyksen , jota puheenjohtajavaltio Portugali pitää hyvin tärkeänä , nimittäin Angolan , valtion , jossa sisällissota on jatkunut 25 vuotta ja joka on nykyään maailman suurin humanitaarinen katastrofi .
Tiedämme ketkä ovat syyllisiä siihen , että Lusakan sopimusta ei ole voitu toteuttaa - syy on ensi sijassa UNITAn .
Sen vuoksi maailmalla on otettu käyttöön UNITAn vastaisia pakotteita .
Tämä konflikti saattaa levitä alueellisesti , koska hallituksen joukot ovat ulottaneet toimintansa naapurivaltioihin ja koska UNITA on liittoutunut muiden maiden aseistautuneiden ryhmien kanssa .
Kuten sanottu , tämä on humanitaarisesta näkökulmasta katsottuna maailman suurin humanitaarinen katastrofi , jonka seurauksena kaksi miljoonaa ihmistä on joutunut lähtemään kodeistaan ja kummankin osapuolen kärsimykset ovat olleet kammottavia .
Sen vuoksi haluamme , että Portugali , etenkin sen hallitus , jolla on demokraattisia , siirtomaapolitiikkaa vastustavia perinteitä , ilmoittaa myös parlamentille , mihin toimiin se aikoo ryhtyä edistääkseen jotenkin ratkaisuun pääsemistä .
Vain poliittinen ratkaisu voi saada aikaan rauhan ja sovinnon Angolassa .
Arvoisa puhemies , arvoisa komission jäsen , arvoisan neuvoston puheenjohtajan on hyvä tietää , että puheenjohtajavaltion halukkuus käydä vuoropuhelua Euroopan parlamentin kanssa on pantu täällä tyytyväisenä merkille , mikä ei olekaan ihme , sillä tunnemme Portugalin hallituksen laajan kokemuksen vuoropuhelusta .
Kun tarkastelemme puheenjohtajakauden tavoitteita - jotka ovat hyvin kunnianhimoisia , se myönnettäköön - , voimme havaita niiden sisältävän erilaisia painopistealueita , varsin paljon vuoropuhelua sekä useita asiakokonaisuuksia , jotka on tarkoitus nyt aloittaa tai joita on tarkoitus jatkaa .
Olemme huolissamme siitä , että ohjelmaan ei sisälly kovinkaan paljon näkymiä loppuun saatettavista asiakysymyksistä tai saavutettavista tavoitteista , mutta toivomme siitä huolimatta vilpittömästi , että tästä puheenjohtajakaudesta muodostuu menestyksekäs niin Euroopalle , Euroopan kansalaisille kuin portugalilaisillekin .
Euroopalle , jota me kaikki haluamme osaltamme rakentaa ja vahvistaa , johon kaikkien olisi tunnettava kuuluvansa edustajiensa välityksellä , johon kaikki voivat samastua ja joka ei ole vain harvoille tarkoitettu Eurooppa , jossa suuret tukahduttavat pienet .
Tällä hetkellä perussopimusten muuttaminen on jälleen ajankohtaista , ja sen takia Euroopalle on nyt entistäkin tärkeämpää , että pienen maan puheenjohtajakausi ei maan pienuuden vuoksi ole vähemmän arvokas tai vähemmän tehokas kuin suurten maiden puheenjohtajakausi .
Euroopan kansalaisille , jotka haluavat elää Euroopassa , joka on kiinnostunut heidän ongelmistaan eikä pelkästään heidän pankkitileistään tai kauppatavaroistaan ; kansalaisille , jotka haluavat , että Eurooppa huolehtii turvallisuudesta , torjuu huumausaineet , tukahduttaa rikollisuuden , valvoo laitonta maahanmuuttoa ja hyväksyy toimenpiteitä vapauteen , turvallisuuteen ja oikeudenmukaisuuteen perustuvalla alueella .
Ministeri on varmastikin minun kanssani yhtä mieltä siitä , että komission portugalilaisen jäsenen António Vitorinon pätevyydestä ja korkeasta ammattitaidosta on syytä antaa hyvin myönteinen arvio , ja toivonkin , että neuvosto voi ottaa konkreettisia edistysaskeleita hänen vastuulleen kuuluvilla aloilla Tampereella sovitun tulostaulun mukaisesti .
Ja portugalilaisille , jotka muistavat Portugalin erinomaisesti onnistuneen puheenjohtajakauden tasan kahdeksan vuotta sitten Portugalin toimiessa ensimmäistä kertaa puheenjohtajavaltiona ja jotka toivovat sosialistihallituksen osoittautuvan tuon arvovaltaa ja tehokkuutta korostavan perinnön arvoiseksi .
Arvoisa puhemies , arvoisa neuvoston puheenjohtaja , hyvät kollegat , neuvoston puheenjohtaja , te yritätte saada ihmiset suhtautumaan myönteisemmin Euroopan parlamenttiin .
Hyväksytte Euroopan kansalaisten äänen osana eurooppalaista päätöksentekoa , mitä arvostamme suuresti .
Toivomme ja luotamme siihen , että tämä myönteinen asenne vallitsee koko kuusi kuukautta kestävän ajanjakson .
Euroopan tason toimet ovat välttämättömiä oikeusasioissa .
Te korostatte rikosten uhreihin liittyvää kysymystä .
Tämä kysymys symbolisoi kansalaisten oikeudellista tilannetta erittäin moniulotteisesti .
Kyse on siitä , että enää ei sorreta niitä kansalaisia , jotka käyttävät oikeuttaan liikkua vapaasti .
Olen pitkään taistellut juuri rikosten uhrien turvallisuuden parantamisen puolesta .
Jos valtiot eivät ole valmiita suojelemaan kansalaisia ja lieventämään väkivallan vaikutuksia , emme pysty koskaan luomaan sellaista turvallisuutta , josta kaikki niin kauniisti puhuvat .
Ilman perustamissopimuksiin kirjattuja , yksilöllisiä kansalaisoikeuksia ja riittäviä poliisin ja oikeuslaitoksen voimavaroja emme voi saavuttaa sellaista vapautta ja turvallisuutta , jollaista Euroopan kansalaiset odottavat .
Voitte edistää prosessia käyttämällä tulostaulua avoimesti ja näyttämällä , että tarvitsemme edistysaskelia .
Toimille asetettu aikaraja saattaisi nopeuttaa prosessia .
Teidän on välttämättä asetettava tietyt asiat etusijalle kunnianhimoisessa ohjelmassanne .
Silloin haluaisin tuoda esille rikosten uhrit , tulostaulun ja järjestäytyneen rikollisuuden .
Toivon , että te vahvistaisitte , että pidätte näitä kysymyksiä ja kansalaisoikeuksia kaikkein tärkeimpinä asioina .
Tämän myötä haluan toivottaa onnea ja suurta menestystä .
On ilahduttavaa todeta , että Afrikka kuuluu puheenjohtajavaltio Portugalin prioriteetteihin .
Euroopalla on tässä asiassa tosiaankin suuri historiallinen vastuu , ja olisi aivan vastuutonta , jos musta manner jätettäisiin kokonaan amerikkalaisten harteille .
Toivon , että EU : n ja Afrikan välinen huippukokous saadaan järjestettyä ja että unioni lopultakin onnistuu saamaan aikaan yhteisen kannan Keski-Afrikan konfliktista .
On johdonmukaista , että Portugalin mielenkiinto kohdistuu erityisesti Angolaan .
Haluan kuitenkin esittää pari huomautusta Angolan sotaa koskevasta julkilausumasta , jossa kapinallisten UNITA-järjestöä pidetään pääsyyllisenä .
Pitää tosiaan paikkansa , että Savimbi rikkoi ensimmäisen rauhansopimuksen , kun hän hävisi vaalit vuonna 1992 .
Pitää samoin paikkansa , että UNITA on käyttänyt demilitarisoinnin ajanjaksoa aseistautuakseen uudelleen ja että se on vastuussa nykyisen sodan aikana tapahtuneista pahoista ihmisoikeuksien loukkauksista .
Meidän täytyy edelleen tuomita tämä jyrkästi .
Tämä ei kuitenkaan vielä vapauta Angolan johtajia syytöksistä .
Hallitushan julisti vuoden 1998 lopulla totaalisen sodan kapinallisia vastaan eikä säästellyt siviilejäkään siinä sodassa .
Yhtä lailla pitää paikkansa , että myös hallitus aseistautui tehokkaasti tämän rauhankauden aikana .
Ihmisoikeusjärjestöt Human Rights Watch ja Global Witness syyttävät hallitusta laajasta korruptiosta ja siitä , että se on käyttänyt öljystä saatuja miljardeja dollareita sotavarusteluun , muun muassa Portugalista hankittuihin varusteisiin , sekä opposition ja lehdistön vainoamisesta .
Tämän Afrikan toiseksi suurimman öljyntuottajamaan yhteiskunnalliset indikaattorit ovat lähes alhaisimmat maailmassa : lapset kärsivät aliravitsemuksesta , ja jopa pääkaupungin keskustassa on koleraepidemioita .
Euroopan täytyy edelleen puhua vuoropuhelun puolesta käyttämättä sotilaallista logiikkaa .
Portugalilla voi olla siinä tärkeä rooli siten , että se ei asetu kenenkään puolelle vaan osoittaa molemmille osapuolille niiden vastuut .
Siten Angolan pimeyteen voi tulla lopultakin pieni valonpilkahdus .
Arvoisa puhemies , arvoisa neuvoston edustaja , ensinnäkin haluan yhtyä kollega Coelhon kantaan siitä , että pieni maa voi todellakin viedä puheenjohtajakaudellaan unionia merkittävästi eteenpäin .
Tämän todistimme Suomen puheenjohtajakaudella ja olen varma , että myös Portugali tässä työssä onnistuu .
Ehkä suurin Suomelta Portugalille jäänyt haaste on verotuksen käytännesääntöihin liittyvän niin sanotun veropaketin loppuunsaattaminen .
Kun Portugali ensimmäisen kerran jo viime vuoden puolella Helsingin huippukokouksen jälkeen informoi muita jäsenvaltioita puheenjohtajakautensa painopisteistä , olin varsin pettynyt siihen tapaan , jolla veropaketista puhuttiin , aivan kuin yrityksistä saavuttaa kompromissiratkaisu olisi jo luovuttu .
Viime viikolla parlamentissa uusi Ecofinin puheenjohtaja Pina Moura esiintyi jo kuitenkin huomattavasti tiukemmin ja palautti uskoni siihen , että aivan kuten edellinen puheenjohtajavaltio Suomi myös Portugali pitää tärkeänä jäsenvaltioiden verotuksen yhtenäistämistä veropaketissa esitetyllä tavalla .
Oli myös ilahduttavaa kuulla , että veropakettia jatkossakin käsitellään kokonaisuutena .
Kyseessä ei ole toivoton tapaus .
Helsingin huippukokouksen julkilausumassa jäsenvaltiot pääsivät jo yhteisymmärrykseen periaatteesta , että kaikkien unionin kansalaisten on maksettava sopivaa veroa kaikista säästötuloistaan .
Tämä sopiva vero voidaan toki toteuttaa monella tavalla .
Olennaista on siis kiinnittää huomiota myös erilaisiin informaatiovelvoitteisiin , joilla oikeudenmukainen ja kattava verotus voidaan turvata .
Toivonkin , että neuvosto mahdollisimman pian nimittää korkean tason veroselvitystyöryhmän , josta jo Helsingissä oli puhetta , ja jatkaa siitä , mihin Helsingissä päästiin .
Veropaketin lisäksi paine yhtenäisen verotuksen kokonaisrasituksen suhteen neutraalin energiaverojärjestelmän aikaansaamiseksi kasvaa .
Omalta osaltani tuen lämpimästi tätä tavoitetta , kunhan uudistus toteutetaan vaarantamatta eurooppalaisen teollisuuden kilpailukykyä .
Kolmas haaste verotuksen suhteen liittyy arvonlisäveroon .
Tavoitteenamme on lopulliseen arvonlisäverojärjestelmään siirtyminen heti kun se on mahdollista .
Toivon , että myös tämä pidetään mielessä myös Portugalin kaudella .
Arvoisa puhemies , arvoisa neuvoston puheenjohtaja , olette todellakin laatinut kunnianhimoisen toimintaohjelman .
Me Euroopan kansanpuolueen ryhmässä asetamme suuria toiveita tulevalle työllisyyshuippukokoukselle .
Se , mitä Luxemburgin kristillisdemokraattinen pääministeri Juncker vaati vuoden 1997 työllisyyshuippukokoukselta , pätee myös suunniteltuun Lissabonin ylimääräiseen huippukokoukseen .
Siitä ei saa muodostua kirjallisuuden huippukokousta , jolla Juncker viittasi useissa huippukokouksissa annettuihin lukuisiin julistuksiin , jotka eivät ole sitovia .
Hallitusten päämiehet saavuttivat sitä vastoin hyvin konkreettisen voiton niin kutsutulla Luxemburgin menettelyllä , toisin sanoen työllisyyspoliittisten suuntaviivojen ja kansallisten toimintasuunnitelmien avulla toteutetulla koordinoinnilla .
Vuoden 1977 jälkeen ei ole kuitenkaan saavutettu todella suuria menestyksiä .
Etenkin suuntaviivojen käytännön täytäntöönpanossa esiintyy puutteita .
Vuoden 1999 yhteisessä työllisyyttä koskevassa kertomuksessa mainitaan tässä yhteydessä jäsenvaltioiden riittämättömistä toimista vero- ja sosiaalietuusjärjestelmän uudistuksen ja elinikäiseen oppimiseen osallistumisen alalla sekä puutteista työorganisaation uudistamiseen tähtäävän työmarkkinaosapuolten kumppanuuden edistämisessä .
Työllisyyspolitiikalla on ollut merkittävä asema parlamentissa jo useiden vuosien ajan .
Neuvosto ja hallitusten päämiehet eivät valitettavasti hyväksyneet myöskään vuonna 1999 juurikaan mitään ehdotuksistamme , jotka koskivat esimerkiksi Kölnin niin kutsuttua eurooppalaista työllisyyspakettia tai vuoden 2000 suuntaviivoja .
Pyydän puheenjohtajavaltio Portugalilta , kuten se on ilmoittanut vastineeksi antamassaan asiakirjassaan : tehkää te paremmin , ottakaa voimakkaammin meidän kantamme huomioon !
Uusi talousdynamiikka , kilpailu ja joustavuus on saatava tasapainoon sosiaalista turvallisuutta koskevien ensisijaisen tärkeiden tarpeiden kanssa .
Sosiaalisen markkinatalouden menestysperiaate muodostaa Euroopan tulevaisuuden mallin .
Arvoisa puheenjohtaja Gama , pidämme suuresti arvossa monia niistä asioista , joista te puhuitte parlamentin rooli , hallitustenvälinen konferenssi , parlamentin jäsenten asema , mutta meidän pitää puhua myös Euroopan unionin laajentumisesta .
Laajentuminen itään on tärkeää , me haluamme rakentaa poliittisen Euroopan , mutta meidän pitää tarkastella perusteellisesti Portugali , kuten Italiakin , on Välimeren maa nimenomaan suurta Välimeren altaan aluetta luodaksemme myös merkittävän Välimerta koskevan politiikan ja tasapainottaaksemme itään suuntautuvaa kehitystä etelään suuntautuvan kehityksen avulla .
Eurooppa-neuvoston osalta meidän on uskoakseni pysähdyttävä hetkeksi kolmeen aiheeseen .
Te puhuitte työllisyydestä , mikä on mielestämme erittäin tärkeää , se on vaikein edessämme oleva tilanne .
Taistelua voidaan käydä auttamalla pieniä ja keskisuuria yrityksiä sekä edistämällä matkailua kehityspolitiikan avulla ja verorasituksen merkittävän keventämisen avulla .
Meille tärkeä on niin ikään te korostitte tätä kysymys oikeudesta .
Oikeuspolitiikka on Euroopassa merkittävä politiikka .
Monet oikeudenkäynneistä ovat hitaita , epäoikeudenmukaisia ja Italiassa on valitettavasti oikeudenkäyntien ennätys kielteisessä mielessä , ja monissa Euroopan maissa on myös politisoitu oikeus , jonka puitteissa monet tuomareista eivät käytä arvovaltaansa oikeudellisen toiminnan vaan poliittisten toiminnan harjoittamiseksi ja usein myös vahingoittaakseen vastustajia ja vähemmistöjä .
Haluan päättää puheenvuoroni kiinnittämällä huomion kolmanteen , työllisyyden ja oikeuden jälkeen tulevaan aiheeseen : huumeiden aiheuttamaan hätätilaan .
Se on merkittävä sosiaalinen kysymys , joka on meille erityisen tärkeä , sillä se koskettaa tuhansia nuoria .
Huumausaineiden vastaisen taistelun pitää olla yksi niistä tehtävistä , jotka Portugalin puheenjohtajavaltio , Euroopan komissio ja parlamentti ottavat hoidettavakseen .
Taistelua pitää käydä vanhoja , mutta myös ja ennen kaikkea uusia huumeita vastaan lankeamatta kiusaukseen vapauttaa huumausaineita , lankeamatta kiusaukseen laillistaa ja oikeuttaa heroiinin kaltaisten aineiden terapeuttista käyttöä , aineiden , jotka tämä parlamentti on jo torjunut .
Miljoonat nuoret seuraavat tarkkaavaisina toimiamme : he seuraavat tarkkaavaisina Euroopan unionin toimia ja odottavat Euroopalta merkittävää vastausta ..
Arvoisa puhemies , haluaisin esittää kolme huomiota .
Ensimmäinen koskee Kaakkois-Eurooppaa ja Välimerta .
Kaikki tietävät , että alueella on levotonta , ja olisi typerää uskoa , että vaikeudet voitetaan Portugalin puolivuotisen puheenjohtajakauden aikana .
Kehotan kuitenkin puheenjohtajavaltiota ja komissiota tekemään kaikkensa , jotta Thessalonikista käsin toimiva Balkanin jälleenrakentamisvirasto täyttäisi mahdollisimman hyvin sille annetut tehtävät .
Haluaisin lisäksi esittää toivomuksen , että Turkki toisaalta ymmärtäisi , että jäsenehdokasvaltion asemaan liittyy myös velvollisuus sopeuttaa oma lainsäädäntönsä yhteisön lainsäädännön mukaiseksi , ja että toisaalta neuvoston puheenjohtaja ja komissio muistuttaisivat Turkkia tästä velvollisuudesta .
Toinen huomioni koskee hallitustenvälistä konferenssia .
Olisi hyvä , jos ihmisoikeusjulistus sisällytettäisiin seuraavaan uudistettavaan sopimukseen , koska se on Euroopan kansalaisten mielestä hyvin tärkeää .
Lisäksi esityslistaa pitää laajentaa .
Yhteiselle puolustus- ja ulkopolitiikalle pitää saada aikaan oikeusperusta .
Haluaisin erityisesti muistuttaa , että myös parlamentti on Dimitrakopoulosin ja Leinenin mietinnössä antanut tukensa sille , että on saatava aikaan uusia otsakkeita tärkeistä ja näkyvistä kysymyksistä kuten matkailusta ja kulttuurista .
Kolmas huomioni liittyy siihen , että olen aluepolitiikka- , liikenne- ja matkailuvaliokunnan puheenjohtaja .
Arvoisa neuvoston puheenjohtaja , ohjelmanne on oikeansuuntainen , mutta olisimme odottaneet sen olevan kunnianhimoisempi .
Haluaisin erityisesti korostaa , että Portugalin puheenjohtajakauden aikana rautateitten vapauttamista koskevat toimet pitäisi saada päätökseen ja edistää ratkaisun löytymistä lentoliikennejärjestelmän myöhästelyihin .
Meidän on siis siirryttävä nykyisestä hallitustenvälisestä Eurocontrol-järjestelmästä yhtenäisesti hallittuun järjestelmään , jossa komissiolla on aloiteoikeus , jotta Euroopan yllä lentävien matkustajien jatkuvasti lisääntyvät hankaluudet saataisiin loppumaan .
Arvoisa puhemies , arvoisa neuvoston puheenjohtaja Costa , arvoisa komission jäsen , Portugalilla puheenjohtajavaltiona on selvästikin erittäin täysi määrä velvollisuuksia seuraavan kuuden kuukauden aikana .
Haluaisin toivottaa niille kaikille menestyksellistä lopputulosta .
Se tavoite , johon ne kaikki ovat suuntautuneet , on tietenkin Euroopan unionin laajentuminen , laajentuminen , joka on hyvin erilainen kooltaan ja luonteeltaan verrattuna kaikkiin aikaisempiin laajentumisiin .
Tiedämme myös , että EU : n ulkoiset asiat ulottuvat Itä-Eurooppaan ja että Ukrainan yhteisen strategian toimintasuunnitelma on jo kantanut hedelmää Helsingin huippukokouksen jälkeen , kun kuolemanrangaistuksesta luopumisesta on ilmoitettu .
Ulkoministeri Gama käsitteli puheensa ensimmäisessä lauseessa tänä aamuna yleisen mielipiteen ja eurooppalaisten ihmisten rauhoittamisen tärkeyttä .
Minulla on vain yksi kysymys , jota puheenjohtaja voisi käsitellä vastauksessaan .
Voisiko hän vahvistaa sen , että hänen huolensa yleisestä mielipiteestä sisältää myös yleisen mielipiteen Keski- ja Itä-Euroopan hakijavaltioissa .
Hän voi olla sitä mieltä , että tämä ei ole oikea hetki antaa yksityiskohtaista tietoa siitä , mitä aloitteita hänellä on mielessään sen varmistamiseksi , että neuvottelujen vauhdin säilyttämisen lisäksi myös taataan tuki hakijavaltioille .
Olisin kiitollinen tuosta vahvistuksesta hänen vastauksessaan .
Arvoisa puhemies , korostan eräitä kysymyksiä , jotka otetaan mielestäni hyvin myönteisellä tavalla esille Portugalin puheenjohtajakauden ohjelmassa .
Unionin laajentuminen on tarpeen sovittaa yhteen sellaisten toimielinuudistusten kanssa , jotka varmistavat Euroopan poliittisen roolin , kuten parlamentti on pyytänyt HVK : lta .
Euroopan unionilla on yhtenäismarkkinat ja yhtenäisvaluutta , mutta siitä huolimatta on asianmukaista käsitellä työttömyysongelmaa perusteellisemmin ja ehdottaa uudelleen tavoitteeksi saattaa sopusointuun raha- ja sosiaalipolitiikat , jotka ovat sosiaalisen yhteenkuuluvuuden peruselementtejä .
Meidän pitää vahvistaa kilpailukykyä yhä globaalimmassa taloudessa , jonka pitää tarttua informaatiovallankumouksen tuomaan kasvavaan haasteeseen .
Tarvitaan uudenlaista strategiaa tutkimuksen , uudistuksen ja koulutuksen alalla , ja nämä ovat kysymyksiä , joiden osalta komission eilen hyväksymällä asiakirjalla avataan luonteeltaan päättäväinen keskustelu .
Unionin laajentuminen , joka kohdistuu ennen kaikkea itään , on todellisuutta ja näkymä , joka koskettaa kaikkia Euroopan maita .
Olen kuitenkin samaa mieltä Portugalin puheenjohtajan kanssa siitä , että tämän ensisijaisen tavoitteen ei pidä vähentää Välimereen kohdistettavaa huomiota , koska tämän alueen rauha ja kehitys koskettavat suoraan Euroopan tulevaisuutta .
Arvoisa puhemies , arvoisat parlamentin jäsenet , täällä käyty keskustelu on ollut puheenjohtajavaltion kannalta erittäin hyödyllinen , ja tarkoituksemme onkin vielä palata tämän keskustelun aikana esitettyihin ehdotuksiin ja huomioihin sekä tutkia niitä huolellisesti .
Aiomme työskennellä tämän puheenjohtajakauden aikana tiiviissä yhteistyössä Euroopan parlamentin , komission ja korkea edustaja Javier Solanan kanssa , samoin kuin Länsi-Euroopan unionin kanssa , jonka puheenjohtajavaltiona samaten toimimme , ja toivomme yhteistyömme muodostuvan kaikin tavoin hedelmälliseksi .
Olemme tämän keskustelun tuloksena voineet todeta , että yhteisymmärryksestä on suurta hyötyä Portugalin puheenjohtajakauden keskeisille suuntaviivoille ja että Euroopan parlamentti kannattaa niitä omalta osaltaan , mikä on meille erittäin tärkeää ja kannustaa meitä työskentelemään entistä johdonmukaisemmin .
Työllisyyttä ja innovaatiota koskevan kysymyksen osalta totean , että Lissabonin ylimääräinen Eurooppa-neuvosto voi tukeutua parlamenttiin , joka seuraa tätä kysymystä äärimmäisen tarkkaavaisesti ja on halukas tekemään Euroopasta alkavalla vuosisadalla alueen , jossa vallitsee huomattava sosiaalinen yhteenkuuluvuus ja joka maailman dynaamisimpana talousalueena kykenee sopeutumaan globalisaatioon , demokratisoimaan informaatioteknologiat ja luomaan tietoon perustuvan talouden , jota eivät kahlehdi pelkkään tuotantoon perustuvan talouden toimintamallit ja rajoitukset .
Yhtä lailla Eurooppa kykenee kohtaamaan myös laajentumisen , joka merkitsee kylmän sodan lopun ja jälleen yhdistyneen Euroopan rakentamisen historiallista kehystä .
Mitä tulee Turkin kysymykseen , tarkoituksemme on perehtyä siihen huolellisesti voidaksemme aloittaa samanaikaisesti lainsäädäntöjen eroavaisuuksien tutkimisen ja seulonnan , huolehtia Kööpenhaminan kriteereiden täyttymisestä sekä edistää sitä strategisesti tärkeää tavoitetta , että Turkki lähenee määrätietoisesti Eurooppaa .
Tiedän , että parlamentissa vallitsee joitakin epäilyksiä tästä kysymyksestä .
Tahtoisin kuitenkin tyynnyttää mieliänne toteamalla , että toisenlaisen politiikan noudattaminen olisi tässä suhteessa vieläkin vahingollisempaa Euroopalle .
Se merkitsisi nimittäin hyvin kielteistä kehitystä , joka aiheuttaisi hyvin vakavia seurauksia unionin tavoitteille sekä sisäisellä että kansainvälisellä tasolla .
Hallitustenvälisen konferenssin osalta puheenjohtajavaltio ja parlamentti ovat nähdäkseni kyenneet luomaan luottamukseen perustuvan yhteisymmärryksen tarpeesta ottaa parlamentti mukaan neuvotteluprosessiin sisällökkäämmällä , aidommalla ja kestävämmällä tavalla .
Suhtautumisemme tähän asiaan on hyvin avoin .
Kirjeessä , jonka lähetin parlamentin puhemiehelle Portugalin puheenjohtajakauden alussa , toin nimenomaan esiin , että puheenjohtajavaltio on valmis osallistumaan parlamentin perussopimus- , työjärjestys- ja toimielinasioiden valiokunnan kokouksiin ja jopa täysistuntoihin , mikäli Euroopan parlamentin täysistunnossa tahdotaan jossain vaiheessa käydä syvällinen keskustelu niistä aiheista , joita hallitustenvälisessä konferenssissa tullaan käsittelemään .
Tämänkaltaisessa menettelyssä noudatettaisiin vallan hajauttamisen periaatetta ja jokaisella toimielimellä olisi siinä oma vastuunsa , mutta samalla se olisi nähdäkseni myös omiaan antamaan virikkeitä Euroopassa käytävälle keskustelulle toimielinuudistuksesta .
Emme aseta omasta puolestamme minkäänlaisia esteitä tuon mahdollisuuden toteutumiselle .
Emme myöskään suhtaudu millään tavoin " pakkomielteen omaisesti " Helsingissä päätettyyn asialistaan .
Se on laadittu sellaiseen muotoon , että siihen on vielä mahdollisuus lisätä eräitä uusia kohtia .
Keskustelin itse näistä kysymyksistä kollegoideni kanssa Euroopan pääkaupunkeihin tekemälläni matkalla .
Myös Euroopan asioista vastaava valtiosihteeri tulee toimimaan samalla tavoin aivan lähiaikoina .
Tammikuun alussa lähetin kollegoilleni , Euroopan ulkoasiainministereille , kirjeen , jossa pyysin heitä ilmoittamaan , mitä asioita kukin hallitus katsoi voitavan lisätä jäljelle jääneiden asioiden listaan , jotta meillä olisi hyvissä ajoin uuden puheenjohtajakauden alkaessa sekä hallitustenvälisen konferenssin käynnistyessä selkeä näkemys tästä ongelmasta , jonka käsittelyyn myös parlamentti voisi osallistua .
Olin yhteydessä kirjeitse myös kollegoihini hakijavaltioissa , siis sekä laajentumisen ensimmäisessä että toisessa vaiheessa mukana olevissa maissa - joiden toivoisin voivan ennen pitkää muodostaa yhden ainoan rintaman - , ja pyysin myös heitä ilmaisemaan näkökantansa hallitustenvälisestä konferenssista .
Tulevan toimielinuudistuksen käsittäminen Keski- ja Itä-Euroopan valtioissa jonkinlaiseksi torjuntatoimeksi , joka on suunnattu hakijavaltioita vastaan , olisi nimittäin pahin mahdollinen takaisku Euroopan laajentumiselle .
Se saisi välillämme aikaan vakavaan epäluottamukseen perustuvan suhteen .
Konferenssissa on hyväksyttävä toimenpiteitä , joiden tarkoituksena on parantaa Euroopan toimintaa eikä suinkaan estää unioniin tulevaisuudessa liittyviä maita saamasta ääntään kuuluville Euroopan päätöksentekojärjestelmässä .
Sen tähden on tärkeää , että nuo maat voivat osallistua jo nyt ja että niiden mielipiteet tulevat kuuluiksi ja otetuiksi huomioon .
Ja sen tähden ei mielestämme myöskään ole epärealistista ajatella , kuten eräs jäsen täällä totesi , että meillä tulee olemaan jo selkiintyneempi näkemys näistä kysymyksistä Lissabonin Eurooppa-neuvoston alkaessa , mikäli hallitustenvälisen konferenssin asialistan puitteista ja laajuudesta päästään yhteisymmärrykseen .
Yhteisessä turvallisuus- ja puolustuspolitiikassa on puolestaan kyse ulottuvuudesta , joka on tarpeen Euroopan lujittamiseksi ulkoisella tasolla .
Euroopan unionin ulkopolitiikka ei ole yhtään mitään , ennen kuin sillä on käytettävissään myös tämä osatekijä .
Tulemme ottamaan tämän puolen vuoden aikana ratkaisevia askeleita tuon ulottuvuuden saavuttamiseksi , ja tulemme toteuttamaan ensimmäiset ponnistukset NATOn voimavarojen siirtämiseksi Länsi-Euroopan unionille , joka puolestaan toimii Euroopan unionin poliittisessa ohjauksessa .
Ne kollegamme ja parlamentin jäsenet , jotka eivät ole NATOn jäsenvaltioita , voivat kuitenkin olla turvallisin mielin : tuo ponnistus tullaan toteuttamaan siten , että se ei millään tavoin vähennä vaan päinvastoin lisää Euroopan turvallisuutta .
Samalla tavoin suhteemme Atlantin liittoon kuulumattomiin maihin tulee olemaan tässä yhteydessä kaikin tavoin kiinteä ja tarkoituksenmukainen , ja myös niillä tulee olemaan mahdollisuus osallistua näihin toimiin .
Jos ne tahtovat käyttää tuota mahdollisuutta hyväkseen , ne ovat tuolloin myös täysin samanarvoisessa asemassa kuin muut kumppanit .
Parlamentin jäsenten esiin ottamien ulkopoliittisten kysymysten ja erityisesti Euroopan unionin ja Afrikan välisen huippukokouksen osalta totean , ettei tuo kokous sisälly Portugalin puheenjohtajakauden tavoitteisiin , sillä ottaessamme vastaan puheenjohtajuuden tulimme siihen tulokseen , ettei ajatus ole saanut tarpeeksi kannatusta , emmekä niin ollen halunneet pettää eurooppalaisia ottamalla mukaan sellaisia asioita , joista meillä ei ole minkäänlaisia takeita .
Jatkamme työskentelyämme seuraavanlaiselta pohjalta : kehitämme edelleen toimiamme voidaksemme koska tahansa sisällyttää kokouksen uudelleen ohjelmaamme , jos se osoittautuu käytettävissä olevan ajan puitteissa mahdolliseksi ja jos meillä on tuolloin logistiset edellytykset toteuttaa se .
Muussa tapauksessa jatkamme asian perusteellista käsittelyä afrikkalaisten kumppaneidemme kanssa ja luomme sille perustan , jonka turvin sitä voidaan tulevaisuudessa tarkentaa käsiteltävien aiheiden osalta sekä kehittää edelleen .
Mitä tulee Indonesiaan kohdistuvan aseidenvientikiellon ongelmaan , Euroopan unioni päätti syyskuussa , Itä-Timorin tilanteen kaikkein järkyttävimmällä hetkellä , ottaa käyttöön Indonesiaa koskevan aseidenvientikiellon määräajaksi , joka umpeutuu nyt tammikuussa .
Tuohon päätökseen ei sisältynyt minkäänlaista automaattista mekanismia sen jatkamiseksi , ja neuvoston tasolla hyväksyttiin näkemys , jonka mukaan tässä vaiheessa ei ole syytä kohdistaa uutta Indonesiaan aseidenvientikieltoa , mutta samalla myös korostettiin , että Euroopan unionin jäsenvaltiot ovat velvollisia noudattamaan erittäin tiukkoja käytännesääntöjä , joihin sisältyy ankaria ehtoja aseiden lopullisen kohteen ja käyttötarkoituksen osalta .
Pääsimme täyteen yhteisymmärrykseen siitä , että asiaa on edelleen tutkittava ja että Euroopan unioni voi koska tahansa ottaa aseidenvientikiellon uudelleen käyttöön järkyttävien tilanteiden korjaamiseksi ja hillitsemiseksi eri puolilla maailmaa .
Angolan osalta totean , että kyse on maasta , jolla on valtaisat luonnonvarat ja jossa on lisäksi muuan Afrikan oloissa varsin harvinainen piirre : se ei nimittäin ole ylikansoitettu sen enempää verrattuna maan pinta-alaan kuin luonnonvaroihinkaan .
Angolan tapahtumat ovat seurausta pitkään jatkuneesta konfliktista , epävakaudesta , ja se on myös saanut aikaan suuren puutteen elintarvikkeista eli humanitaarisesti hyvin huolestuttavan tilanteen .
Toinen osapuolista ei ole noudattanut Lusakan sopimuksia .
Yksi Angolan prosessin keskeisimpiä kysymyksiä onkin se , että sodan toinen osapuoli on kieltäytynyt riisumasta aseitaan ja muuttumasta normaalien institutionaalisten pelisääntöjen mukaan toimivaksi siviilipuolueeksi .
On kuitenkin tärkeää , että niin tapahtuu , ja sen vuoksi Euroopan unionin hyväksymän kannan tarkoituksena on kannustaa kaikkia niitä olemaan turvautumatta aseisiin , jotka toisen osapuolen eli UNITAn leirissä ovat halukkaita ja valmiita toimimaan poliittisin keinoin .
Olin Angolassa neljä päivää sitten ja keskustelin tuolloin paitsi presidentin ja hallituksen jäsenten kanssa , myös kaikkien parlamentin ryhmien kanssa , mukaan luettuina siihen ryhmään kuuluvat jäsenet , jonka voidaan nykyään katsoa heijastavan erilaisia UNITAlle myötämielisiä näkemyksiä .
Saatoin siinä yhteydessä havaita , että tarve parantaa Angolassa vallitsevaa järjestelmää on laajalti tunnustettu .
Eräitä parannustoimia ollaankin jo aloittamassa , ja on tärkeää , että niiden toteuttamista kannustetaan : varainhoitojärjestelmää sekä kansantalouden tilinpitoa on parannettava erityisesti niitä koskevien sääntöjen ja avoimuuden osalta .
Tässä mielessä neuvottelujen käynnistäminen Kansainvälisen valuuttarahaston kanssa ja ehkä jo lähiaikoina tapahtuva ensimmäisen sopimuksen solmiminen luovat varmastikin tarpeelliset edellytykset , joiden turvin Pariisin klubin puitteissa voidaan perustaa monenvälinen järjestelmä Angolan velan takaisinmaksun seurantaan , jolloin myös Euroopan unioni voi nostaa uudelleen esiin kysymyksen erityisestä rahastosta , josta päätettiin Angolan pyöreän pöydän aikana mutta joka on toistaiseksi jäänyt kaikkien hyvin tuntemista syistä perustamatta .
Tärkeitä asioita ovat myös toimielinjärjestelmän parantaminen sekä perustuslain muuttaminen , jota koskeva keskustelu on jo alkamassa , sekä luonnollisestikin moniarvoisuuden , oikeusvaltion periaatteiden ja painovapauden hyväksyminen .
Tässä mielessä korostan , että Angolan parlamentissa tullaan käymään lähiaikoina erittäin merkityksekäs keskustelu toimittajien oikeuksista sekä itsenäisestä lehdistöstä , joka on nykyaikaisen poliittisen järjestelmän välttämätön ja keskeinen edellytys .
Tämä tulee tietenkin edistämään Angolan sopeutumista kansainväliseen järjestelmään sekä parantamaan myös Yhdistyneiden Kansakuntien järjestelmän toimivuutta , mikä on myös erittäin tärkeää .
Tässä mielessä onkin syytä tuoda esiin , että Angolan hallitus ja Yhdistyneiden Kansakuntien pääsihteeri ovat vastikään saaneet päätökseen neuvottelut Yhdistyneiden Kansakuntien alaisen viraston perustamisesta Angolaan humanitaarisen avustustyön seuraamiseksi ja edistämiseksi , ja tuon viraston perustaminen tulee varmastikin helpottamaan tuntuvasti Angolan väestön tilannetta .
Sen tähden on välttämätöntä , että toinen poliittisista puolueista riisuu aseensa , että maan toimielinjärjestelmää sekä varainhoitojärjestelmää parannetaan ja että rakenteita samalla kehitetään siten , että niiden niveltyminen Yhdistyneiden Kansakuntien alaisten järjestöjen yleisiin puitteisiin on mahdollista .
On luonnollisestikin erittäin tärkeää ja tarpeellista , että Euroopan unioni osallistuu tähän prosessiin sekä antamalla välitöntä humanitaarista apua että tukemalla jälleenrakentamista ja kunnostustyötä .
Arvoisa puhemies , hyvät parlamentin jäsenet , koska aikaa on käytettävissä rajallisesti ja koska teidän esityslistallenne on otettu mukaan uusi Lähi-itää koskeva kohta , minun on mahdotonta puhua tämän laajemmin , mutta haluaisin lopuksi vielä sanoa , että puheenjohtajavaltio on erittäin tyytyväinen voituaan todeta tämän keskustelun perusteella , että ehdottamistamme peruslinjauksista vallitsee selkeä yhteisymmärrys ja että pyrkiessämme edistämään yhteistyötä Euroopan parlamentin kanssa olemme voineet - luullakseni hyvin tuloksin - kehittää sellaisen työmenetelmän , joka tulee varmastikin hyödyttämään suuresti neuvoston ja parlamentin työskentelyä molempien instituutioiden toiminnan yleisissä puitteissa .
( Jatkuvia suosionosoituksia ) Kiitoksia , arvoisa neuvoston puheenjohtaja .
Keskustelu on päättynyt .
 
Lähi-idän rauhanprosessi Esityslistalla on seuraavana neuvoston ja komission julkilausumat Lähi-idän rauhanprosessista .
Arvoisa puhemies , hyvät parlamentin jäsenet , kerron aivan lyhyesti , että olen juuri palannut ulkopolitiikan korkea edustaja Javier Solanan , Euroopan unionin erikoislähettiläs Miguel Moratinosin ja komission edustajan kanssa Lähi-itään tekemältäni matkalta , jolloin meillä oli tilaisuus tavata Euroopan unionin puolesta Syyrian , Israelin , palestiinalaisalueiden , Jordanian , Egyptin ja Libanonin avainhenkilöitä , minkä lisäksi meille järjestettiin tapaaminen myös Arabiliiton pääsihteerin kanssa .
Lähi-idän rauhanprosessin suunta on yleisesti ottaen oikea , mutta siinä on kaksi suoranaista ongelmaa : Israelin ja Palestiinan osalta ongelma liittyy miehitettyjen alueiden palauttamista koskevaan aikatauluun , jossa on tapahtunut erinäisiä viivästymisiä , sekä alueiden lopullista asemaa koskevien neuvottelujen alkamispäivän siirtymiseen ; Syyrian puolelta ongelmana taas on prosessin viivästyminen Syyrian kieltäydyttyä toistaiseksi jatkamasta neuvotteluja Washingtonin kanssa .
Syyrian kysymyksestä johtuvalla viivästymisellä on huomattava merkitys , koska se vaikeuttaa myös Libanonia koskevien neuvottelujen alkamista .
Euroopan unioni on vuosien mittaan jatkuvasti lisännyt omia vaikutusmahdollisuuksiaan alueella erikoislähettiläänsä Miguel Moratinosin erittäin arvokkaan työn välityksellä , samoin kuin komission ja nyt myös korkean edustajan jatkuvan toiminnan välityksellä ; myös tapaamisemme tulevat saamaan jatkoa , sillä ensi maanantaina yleisten asioiden neuvostoon saapuu presidentti Arafat , joka on palannut Washingtoniin tekemältään matkalta , ja aiemmin vieraanamme on ollut ulkoasiainministeri Israel Levin .
Tarkoituksemme on aivan lähitulevaisuudessa tavata myös Syyrian ulkoministeri ja keskustella hänen kanssaan neuvottelujen jatkamisesta .
Neuvoston puheenjohtaja , komission jäsen Christopher Patten ja korkea edustaja osallistuvat myös Moskovassa 1. helmikuuta järjestettävään monenväliseen kokoukseen , jossa tuomme esiin Euroopan unionin kannan .
Vaikka unioni ei ole neuvotteluosapuolena , se on kuitenkin toiminut pitkäjänteisesti rauhanprosessin tukemisessa ja lujittamisessa , ja unioni on muutenkin ollut tiiviisti mukana tässä monenvälisessä prosessissa .
Nyt helmikuussa unionilla on mahdollisuus käynnistää uudelleen johtamansa taloudellista ja alueellista kehittämistä käsittelevän työryhmän toiminta , ja luonnollisestikin unioni on osallistunut prosessiin myös Välimeren kumppanuuden kautta solmimalla tuon alueen maiden kanssa assosiointisopimuksia sekä taloudellista apua koskevia sopimuksia , minkä lisäksi se on ollut mukana myös Euroopan investointipankin hankkeissa .
Kaikissa näissä maissa - sen saatoimme matkamme aikana todeta - ollaan täysin tietoisia siitä , että vaikka unioni ei olekaan neuvotteluosapuolena , sillä on kuitenkin lähes kaikkien alueen maiden pääasiallisena kauppakumppanina sekä palestiinalaisalueiden tärkeimpänä julkisena rahoittajana korvaamaton rooli keskipitkällä ja pitkällä aikavälillä rauhan vakiinnuttamiseksi Lähi-itään , ja tähän tarkoitukseen on jo nyt olemassa sopivia kehyksiä , joita on tarkoitus edelleen kehittää ja joiden avulla voimme toteuttaa tuota yhteistyötä sen todellisten tarkoitusperien mukaisesti auttamalla pakolaisia , laatimalla erityisesti vesiongelman ratkaisemiseen tarkoitettuja integroituja yhteistyöohjelmia integroidun vesihallinnon järjestämiseksi sekä alueellista kehitystä koskevien erityisohjelmien toteuttamiseksi .
Olemme myös voineet osallistua prosessiin joutumatta ristiriitaan Yhdysvaltojen kanssa , sillä olemme säännöllisesti keskustelleet näkökannoistamme tuon maan kanssa , ja eilen päättynyt matkamme voikin lopulta osoittaa tarpeelliseksi edelleen vahvistaa unionin jo nyt tosiasiallista osallistumista Lähi-idän kysymykseen .
Tämä on toinen niistä näkökohdista , joiden vuoksi on erittäin tärkeää , että yhtäältä neuvosto ja komissio ja toisaalta nämä kaksi toimielintä ja parlamentti ovat keskenään jatkuvassa yhteistyössä . Kiitoksia , arvoisa neuvoston puheenjohtaja , antamastanne julkilausumasta .
Keskeytämme tässä vaiheessa keskustelun ja aloitamme äänestykset .
 
ÄÄNESTYKSET .
( NL ) Arvoisa puhemies , haluaisin vain saksalaisten kollegoideni kiinnittävän huomiota siihen , että vanhassa versiossa - en tiedä , onko se korjattu - oli käännösvirhe .
On kysymys 5 kohdasta .
Käsittelemme siinä varainhoitovuotta 1999 .
Vanhassa saksankielisessä versiossa lukee " 1997 " .
Haluaisin vielä tehdä selväksi - en ole nähnyt uusinta saksankielistä versiota - , että tekstin täytyy kuulua seuraavasti : " ilmoittaa , ettei se voi päättää varainhoitovuoden 1999 tilejä , ellei komissio ole korjannut tilinpitoon liittyviä virheitä , joihin tilintarkastustuomioistuin kiinnitti huomiota " .
( Parlamentti hyväksyi perättäisissä äänestyksissä molemmat päätökset ja päätöslauselman . )
Van Hultenin laatima talousarvion valvontavaliokunnan mietintö ( A5-0001 / 2000 ) ehdotuksesta neuvoston asetukseksi komission uudistamista käsitelleen riippumattoman asiantuntijakomitean toisen kertomuksen johdosta toteutettavasta toiminnasta .
48 kohdan osalta Arvoisa puhemies , minulla on yksi pyyntö : seuraavassa 48 kohdassa kyse on hyvin arkaluonteisesta aiheesta , joka koskee komission jäsenten puoluesidonnaisuutta .
Koska äänestys ensimmäisestä ja toisesta osasta voi olla harhaanjohtava , sillä kyse ei ole ensimmäisestä ja toisesta osasta , vaan tarkoituksena on korostaa välilausetta , pyydän teitä lukemaan tämän välilauseen , jotta kaikki kollegat ymmärtävät , mistä he tänään äänestävät .
Toimimme niin .
Tarkistuksen 27 osalta Arvoisa puhemies , mielestäni tarkistus 27 raukesi sen jälkeen , kun armollisesti päätimme , että voimme sittenkin määrätä itse omista säännöistämme ja että meidän tarvitsee vain neuvotella , eikä mikään toinen elin päätä meidän puolestamme .
Mehän poistimme asiaa koskevat sanat , minkä vuoksi tarkistuksessa 27 ehdotetussa lisäyksessä ei ole enää mitään järkeä .
Se on järkevä vain , jos jokin toinen elin päättää säännöistä meidän puolestamme ja keskustelee siitä sen jälkeen armollisesti meidän kanssamme .
Koska parlamentti on osoittanut , että sillä on sen verran selkärankaa , että se haluaa yhä päättää ainakin omista menettelyistään , katson , että tämä tarkistus on rauennut .
Arvoisa puhemies , tässä kohdassa en voi olla samaa mieltä edellisen puhujan kanssa , koska tämä liittyy jäsenten perussääntöön .
Parlamentin ja neuvoston välillä on tässä asiassa ero .
Se on eri asia kuin se , jota aikaisemmin käsittelimme .
Pidämme kiinni tarkistuksestamme . .
( EN ) Arvoisa puhemies , olen samaa mieltä kuin jäsen Elles , että se on eri asia , mutta ole myös samaa mieltä kuin jäsen Kuhne siitä , että meidän pitäisi päästä siitä eroon .
Tarkistuksessa 6 olevan 56 kohdan osalta .
( EN ) Arvoisa puhemies , tarkistus 6 , sellaisena kuin se tähän sisältyy , ei kuvasta täsmällisesti sitä äänestystä , joka toimitettiin talousarvion valvontavaliokunnassa .
Olen ottanut sen esille valiokunnan puheenjohtajan kanssa , joka ei ole samaa mieltä .
On kuitenkin tärkeää korostaa sitä täällä .
Kerron teille , mikä ero on .
Talousarvion valvontavaliokunta äänesti kansalaisvapauksien ja -oikeuksien sekä oikeus- ja sisäasioiden valiokunnan tarkistuksen ensimmäisen osan puolesta - koska se on mikä on - ja toista osaa vastaan .
Tekstissä siis pitäisi lukea : " ( ... ) uskoo , että vaikka virkamiesten palkka- ja etupaketin on oltava houkutteleva ja kilpailukykyinen suhteessa yleiseen palkkatasoon , paketin rakenne kaipaa modernisointia " .
Valiokunta kannatti ensimmäistä osaa , joka on kielellinen muutos , mutta vastusti toista osaa , joka on sisällöllinen muutos .
Jäsen van Hulten , pelkään , että se on hieman sekavaa joillekin meistä .
Jokainen kyllä ymmärsi , mitä tarkoititte .
Minä puolestani äänestytän siitä , mitä tekstissä lukee .
Arvoisa puhemies , yhteisön taloudellisten etujen suojaamista koskeva Theaton mietintö on kehittynyt mielenkiintoisella tavalla ensimmäisen ja viimeisen versionsa välisenä aikana .
Itsenäisen eurooppalaisen yleisen syyttäjän nimittämistä koskevan yhteisön asetusehdotuksen arvoa on alennettu , sillä se on ilmeisesti perustamissopimuksen 280 artiklan vastainen , ja se on muutettu pelkäksi vetoomukseksi tulevalle hallitustenväliselle konferenssille .
Se on korvattu asetusehdotuksella , jolla luotaisiin uusi melko outo yksikkö , itsenäinen unionin toimielin , jolla olisi valtuudet valvoa petostentorjuntavirasto OLAFin toteuttamien tutkimusten laillisuutta .
Tässä toisessa ehdotuksessa vastataan 25. lokakuuta pitämääni puheenvuoroon , jossa esitin muutamien muiden parlamentin jäsenten tavoin huoleni ehdoista , joilla OLAFin tutkimuksia koskevaa toimielinten välistä sopimusta sovelletaan Euroopan parlamenttiin .
Ehkä arvosteluamme yritetään ottaa huomioon , vaikkakin viipeellä .
Valitettavasti tämä uusi itsenäinen toimielin , joka valvoisi itsenäistä virastoa , vaikuttaa minusta hyvin oudolta eikä vastaa edelleenkään esittämääni peruskysymykseen eli kysymykseen parlamentin autonomiasta .
Itsenäiseen eurooppalaisen yleisen syyttäjän osalta , tuo ehdotus on kansakuntien Eurooppaan liittyvän käsityksemme vastainen , kuten selitin eilisessä ja 13. syyskuuta käymässämme keskustelussa , joka koski riippumattoman asiantuntijakomitean toista kertomusta .
Tämä ehdotus saa kuitenkin edelleen tukea lukuisilta juristeilta , jotka ajattelevat muka itsenäisesti mutta jotka saavat todellisuudessa useimmiten palkkionsa suoraan tai välillisesti komissiolta .
Heidän olisi parasta käsitellä komission etuoikeuksia ja erivapauksia , jotka riippumattoman asiantuntijakomitean kertomuksen mukaan haittaavat petostentorjuntaa .
Meistä on lisäksi todella kummallista , että ajatus eurooppalaisesta yleisestä syyttäjästä sisällytetään Theaton mietintöön , ilman että institutionaalisten asioiden seurannasta vastaavaa valiokuntaamme kuullaan millään tavalla , vaikka tällainen uudistus muuttaisi perusteellisesti toimielinten välistä tasapainoa .
Mutta kuten on tavallista unionin asioissa , uudistuksiin ryhdytään selittämättä kunnolla ensin niiden vaikutusten laajuutta .
Tämä kuuluu siihen tietojen vääristelyyn , jonka ansiosta järjestelmä jatkaa etenemistään .
Arvoisa puhemies , eläkeläispuolueen nimissä äänestin tämän suosituksen puolesta , joka koskee unionin taloudellisten etujen rikosoikeudellista suojaamista .
Mielestäni tämä on ja tämän pitää olla ensimmäinen askel kohti todellisen eurooppalaisen oikeusalueen luomista siviili- ja rikosoikeusalalla .
En olisi muussa tapauksessa äänestänyt suosituksen puolesta , sillä eurooppalaisen syyttäjäviraston olemassaolosta huolehtiminen ei kuulu Euroopan unionille vain siksi , että se voisi käydä omien epärehellisten työntekijöidensä , kaikkialla olevien mustien lampaiden kimppuun .
Minä toivon ja pyydän , että kaikki Euroopan kansalaiset todellakin saisivat eurooppalaisen siviililain ja eurooppalaisen rikoslain . .
( DA ) Olemme tänään vastustaneet Euroopan yleisen syyttäjän nimittämistä seuraavista syistä : Emme kannata yhteistä Euroopan rikosoikeutta tai syyttäjävirastoa .
Lähtökohtanamme on , että rikollisuuden vastaista taistelua voidaan käydä tarpeeksi tehokkaasti olemassa olevien välineiden avulla , joihin kuuluvat Europol ja luovutusta ja vastavuoroista oikeusapua koskevat sopimukset .
Jäsenvaltioiden rikosoikeudet eivät todellisuudessa eroa toisistaan niin paljon , etteikö erojen aiheuttamista ongelmista olisi mahdollista selvitä olemassa olevien valtioiden välisten välineiden avulla .
Voimme kuitenkin yhtyä täysin niiden 10 jäsenvaltion arvosteluun , jotka eivät ole vielä ratifioineet vuonna 1995 laadittua petoksia koskevaa sopimusta .
Mielestämme perustamissopimus ei sisällä oikeudellista perustaa Euroopan yleisen syyttäjän nimittämiselle .
Se ei anna meille minkäänlaisia valtuuksia nimittää sellaista viranomaista , jonka toiminta liittyisi jäsenvaltioiden rikosoikeuteen tai oikeudenkäyntisääntöihin .
Euroopan yleisen syyttäjän vaihtoehtona voisi olla Eurojust , kuten Tampereen huippukokouksessa ehdotettiin .
Se olisi koordinoiva yksikkö , joka koostuisi kansallisista yleisistä syyttäjistä , ja se tukisi rikosasioiden tutkintaa .
Pidämme tätä aloitetta myönteisenä .
Tarvitsemme juuri tällaista käytännön tasolla tehtävää yhteistyötä .
Euroopan yleinen syyttäjä voisi ensi sijassa käsitellä ainoastaan EU : n palveluksessa olevien henkilöiden tekemiä rikoksia .
Todellisuudessa tarvitsisimme pikemminkin henkilöstön ohjesäännön ja kurinpitomenettelyn perusteellista uusimista .
Vain törkeimmillä rikoksilla on rikosoikeudellisia seurauksia .
90 prosenttia tapauksista on kurinpidollisia , ja ne liittyvät huonoon hallintoon tai epäpätevyyteen .
Tarvitsemme sitä vastoin kunnollisia sisäisiä valvontamenettelyjä ja työntekijöitä koskevan koskemattomuuden tarkastamista . .
( EN ) Puhun Euroopan parlamentin konservatiivien puolesta .
Korostamme sitoutumistamme Euroopan yhteisöjen taloudellisten etujen suojeluun .
Haluaisimme nähdä kaikkien jäsenvaltioiden allekirjoittavan yleissopimuksen ja kaksi tätä asiaa koskevaa pöytäkirjaa niin pian kuin mahdollista .
Uskomme , että jäsenvaltioiden on työskenneltävä tiiviisti yhdessä sen varmistamiseksi , että tämä tavoite saavutetaan .
Emme kuitenkaan tue yhdenmukaisen rikosoikeudellisen säännöstön kehyksen käsitettä emmekä Euroopan yleisen syyttäjänviraston perustamista .
Siksi olemme äänestäneet tänään jäsen Theaton mietintöä vastaan . - ( DE ) Me sitoutumattomat olemme aina kannattaneet tehokasta valvontaa ja petostentorjuntaa nimenomaan EU : n talousarvioon liittyvien säännönvastaisuuksien yhteydessä .
Tämän vuoksi olemme myös antaneet periaatteellisen hyväksyntämme Theaton mietinnölle .
Olemme kaikesta tästä huolimatta tietoisia etenkin toimivaltaoikeuteen liittyvistä ongelmista .
Tätä taustaa vasten jäsenvaltioita kehotetaan tarkistamaan perustamissopimusten uudistamista koskevan keskustelun puitteissa , onko EU : n oman rikosoikeudellisen säännöstön luominen ylipäätään järkevää ja tarkoituksenmukaista .
On todettava , että mielestämme nykyinen oikeusjärjestys ei tätä salli .
Eurooppalaisen " syyttäjäviranomaisen " toimi - tai miten tahansa sitä kutsutaankin - rikkoo vakavasti itsemääräämisoikeutta , ja siksi siitä on keskusteltava perusteellisesti .
Vain muutamat jäsenvaltiot ovat ratifioineet unionin taloudellisten etujen suojaamista koskevan yleissopimuksen , mikä osoittaa jälleen kerran yhdentymismahdollisuuden rajat .
Korostamme kuitenkin voimakkaasti , että yhteisöllistäminen ei tule kysymykseen ja että rikosoikeudellisen säännöstön yhdenmukaistamista on rajoitettava ehdotetuille aloille .
Yhtenäisen eurooppalaisen rikosoikeuden luominen ei ole missään tapauksessa meidän päämäärämme . .
( EN ) Tämä mietintö käsittelee Euroopan unionin taloudellisten etujen suojelua .
On selvää , että käytössä olevat menetelmät ovat riittämättömiä niiden ihmisten saamiseksi syytteeseen , jotka ovat tehneet petoksen EU : n rahoitusta vastaan .
Esimerkiksi ainoastaan viisi jäsenvaltiota on ratifioinut yleissopimuksen EU : n taloudellisten etujen suojelemisesta , vaikka ne sitoutuivat siihen viisi vuotta sitten .
Konservatiivihallitus ei allekirjoittanut , mutta labour-hallitus on liittynyt Saksan , Itävallan , Suomen ja Ruotsin joukkoon ratifioimalla sopimuksen .
Samalla viikolla , kun komissio hahmottelee uudistusehdotuksiaan ja korostaa komission sisäisen kulttuurin muutostarvetta , Euroopan parlamentin Labour-puolueen edustajat suosittelivat äänestyksensä kautta , että sääntöjä rikkovat virkamiehet asetetaan syytteeseen .
Tämän hetkinen järjestelmä virkamiesten asettamiseksi syytteeseen ei toimi , ja siksi me tuemme sitä näkemystä , että eurooppalainen yleinen syyttäjä nimitetään vain niitä ihmisiä varten , jotka työskentelevät EU : n toimielimissä .
Olemme selvästi äänestäneet kaikkia pitemmälle meneviä ehdotuksia vastaan ja jyrkästi kaikkia Corpus Juris -kokoelmaan viittaavia ehdotuksia vastaan .
Äänestyksillämme olemme osoittaneet , että Euroopan parlamentin Labour-puolueen edustajat eivät siedä petoksia EU : n toimielimissä , ja haastaneet muut , jotka ovat äänestäneet tätä mietintöä vastaan , selittämään kuinka he ovat ajatelleet voittaa taistelun petoksia vastaan EU : n toimielinten sisällä .
Van der Laanin mietintö ( A5-0004 / 2000 ) Arvoisa puhemies , meille tänään esitetyssä mietinnössä ehdotettiin vastuuvapauden myöntämistä komissiolle , perustamissopimuksen 276 artiklan nojalla , Euroopan yhteisöjen talousarvion toteuttamisesta varainhoitovuonna 1997 .
Unioni kansakuntien Euroopan puolesta -ryhmän ranskalaiset jäsenet kieltäytyivät omalta osaltaan äänestämästä tällaisen ehdotuksen puolesta .
Parlamentti lykkäsi nimittäin jo 4. toukokuuta talousarvion toteuttamista varainhoitovuonna 1997 koskevan vastuuvapauden käsittelyä , sillä näytti siltä , että eroava ja ainoastaan juoksevia asioita hoitanut Santerin komissio ei kyennyt sitoutumaan määräajan kuluttua tehtäviin uudistuksiin , jotka vaikuttivat välttämättömiltä , kun otetaan huomioon tilintarkastustuomioistuimen antama arvostelu .
Prodin komissio on nyt sitoutunut näihin uudistuksiin ja on jo käynnistänyt niistä useita .
Tarkoittaako tämä silti sitä , että meidän oli myönnettävä vastuuvapaus ?
On palautettava mieliin , että varainhoitovuotta 1997 koskenut tilintarkastustuomioistuimen kertomus oli erittäin ankara , ja siinä kieltäydyttiin antamasta tarkastuslausumaa tilien luotettavuudesta sekä tilien perustana olevien toimien laillisuudesta ja asianmukaisuudesta , kuten lausuma on perustamissopimuksen 248 artiklassa määritelty .
Tilintarkastustuomioistuin lisäsi nimittäin olennaisen tarkennuksen , samalla kun se mainitsi , että maksusitoumustoimet vaikuttivat sen mielestä asianmukaisilta : sen mielestä komission suorittamien maksujen perustana olevien toimien laillisuuteen ja asianmukaisuuteen vaikuttavat virheet olivat aikaisempien vuosien tapaan sen verran merkittäviä , ettei se voinut antaa sellaista lausumaa , että nämä toimet olivat laillisia ja asianmukaisia .
On kuitenkin kysyttävä , että jos tilintarkastustuomioistuin ei halua antaa tarkastuslausumaa vuoden 1997 talousarviosta kokonaisuudessaan , miksi sitten Euroopan parlamentin jäsenet päättivät antaa sille moraalisen tukensa myöntämällä vastuuvapauden ?
Tietysti meille väitetään vastaan , ettei komissio ole enää sama , mutta me vastaamme , että vuoden 1997 talousarvion toteuttaminen on edelleen sitä , mitä se on .
Se ei ole muuttunut kuudessa kuukaudessa .
Maksujen perustana olevat virheelliset toimet eivät sitä paitsi kaikki ole komission vastuulla .
Jäsenvaltiot ovat olleet usein asiassa osallisina .
Arvoisa puhemies , eläkeläispuolueen nimissä äänestin komission vastuuvapauden myöntämisen puolesta varainhoitovuodelta 1997 .
Mitä tekemistä eläkeläisillä on vastuuvapauden kanssa ?
Muistin olevani myös kirjanpitäjä , ja siinä ominaisuudessa toivoisin , että suurin osa euroista jäisi kansalaisten taskuihin ; parlamentin suorittama valvonta vastuuvapauden myöntämisessä on siis yksi tärkeistä tehtävistämme , ja toivon , että sekä tilintarkastustuomioistuimella että parlamentilla olisi laaja arvovalta ja että ne ennen kaikkea käyttäisivät laajaa arvovaltaa tässä valvontatoiminnassa .
Toivoisin myös varovaisuutta , jotta yhden euron matka kansalaiselle ei merkitsisi kymmenen tuhlaamista .
Tämän lisäksi toivoisin , että moitteetonta toimintaa ei varmistettaisi ainoastaan muodollisesti vaan että se olisi moitteetonta myös sisältönsä ja konkreettisten päämääriensä kannalta .
Van Hultenin mietintö ( A5-0001 / 2000 ) Arvoisa puhemies , van Hultenin mietintö uudistuksista , joiden tarkoituksena on löytää parannuskeinoja komission kriisiin , seuraa melko uskollisesti riippumattoman asiantuntijakomitean toista kertomusta , josta ryhmäni lausui kantansa jo 13. syyskuuta .
Ehdotetut uudistukset eivät ole kuitenkaan riittävän laajanäkemyksisiä , niin että niiden yksittäisiä parannuksia koskevien ehdotusten moninaisuus , jotka ovat joskus hyviä ja joskus huonoja , kätkee ehkä unionin toimielinten toimintaan liittyvät todelliset ongelmat .
Tarkoitan erityisesti sitä , että kun riippumattoman asiantuntijakomitean ensimmäisessä kertomuksessa tuotiin esille yksittäisiä puutteita , olisimme voineet odottaa , että toisessa kertomuksessa analysoitaisiin niitä korruptiokanavia , jotka toimivat jatkuvasti unionin toimielinten ympärillä , kuten niitä on kuvailtu kertomuksen laadinnan aikoihin liikkeellä olleissa joissakin asiakirjoissa .
Kertomuksessa ei ole kuitenkaan mitään tästä .
On tietysti parempi ehdottaa tulevaisuuteen liittyviä uudistuksia kuin palata jatkuvasti menneisyyteen .
Uskon kuitenkin , että tässä tapauksessa menneisyyden kaunistelu estää näkemästä välttämättömien uudistusten laajuuden .
Nämä uudistukset ovat tietysti monenlaisia , mutta kyseenalainen on ennen kaikkea komission itsenäisyyden teoria , joka estää tiedostamasta , että komission on oltava ainoastaan pelkkä jäsenvaltioiden yhteinen palvelija , ja joka estää jäsenvaltioita valvomasta komissiota toden teolla .
On siis taisteltava kaikkea sitä vastaan , joka omalta osaltaan edistää komission muuttumista valvonnan ulottumattomissa olevaksi linnakkeeksi , ja on varsinkin palautettava neuvostolle todellinen poliittinen valta valvoa komissiota , vahvistettava yhteistyötä molempiin suuntiin unionin tilintarkastustuomioistuimen ja kansallisten tuomioistuinten välillä valvonnan parantamiseksi sekä jäsenvaltioissa että Brysselissä , on kumottava komission nauttimat ja tutkimuksia haittaavat lähes diplomaattiset etuoikeudet , avattava paljon enemmän unionin virkamieskuntaa tilapäisissä komennustehtävissä oleville kansallisille erityisvirkamiehille , ja lopuksi , kuten työllisyys- ja sosiaalivaliokuntamme ehdotti lausunnossaan , joka ei johtanut toimenpiteisiin , on tarkistettava täysin mahdollisuutta rahoittaa eturyhmiä ilman ennakolta saatavaa lupaa talousarvion A osan kohdalla , mahdollisuutta , jonka avulla voidaan tällä hetkellä jakaa avustuksia ilman oikeudellista perustaa ja joka edistää komission suosion tavoittelua .
Arvoisa puhemies , eläkeläispuolueen nimissä äänestin tämän komission uudistusta koskevan mietinnön puolesta .
Johdanto-osassa sanotaan , että tästä toimenpiteestä äänestetään , koska on välttämätöntä palauttaa eurooppalaisten kansalaisten luottamus Euroopan yhdentymisprosessiin .
On siis kohtuudenmukaista , että petoksia ei ilmene ja että on olemassa komission asetus , jolla meitä suojellaan joutumasta uudelleen sellaisiin tilanteisiin , jotka saattavat synnyttää tavanomaisia mustia lampaita , kuten jo aikaisemmin sanoin .
Minua ennen puhunut kollega Berthu oli kuitenkin oikeassa sanoessaan , että tärkeintä on tekojen sisältö .
Kansalaisten luottamusta , ja heihin kuuluvat myös Euroopan unionin eläkeläiset , ei saavuteta ainoastaan satojentuhansien asetusten ja kohtien avulla , vaan ennen kaikkea komission konkreettisten ja ripeiden toimien avulla sekä supistamalla parlamentin , komission ja neuvoston henkilöstöä . .
( DA ) Olemme tänään äänestäneet Van Hultenin mietinnön puolesta , koska se sisältää monia hyviä komission uudistamista koskevia suosituksia .
Haluaisimme erityisesti korostaa henkilöstöpolitiikan perusteellista uudistamista ja varainhoidon hajauttamista .
Esitetyssä ehdotuksessa on kuitenkin yksittäisiä kohtia , joita olemme päättäneet vastustaa .
Vastustamme Euroopan yleisen syyttäjän nimittämistä .
Pidämme parempana ajatuksena Tampereen huippukokouksessa ehdotettua valtioiden välisen yhteistyön laajentamista rikosasioiden tutkinnassa .
Tarvitsemme sitä paitsi pikemminkin henkilöstön ohjesäännöstön uudistamista , koska vain muutamilla tapauksilla on rikosoikeudellisia seurauksia .
Vastustimme ennakkovalvonnan täydellistä poistamista .
Meillä on oltava jonkin verran ennakkovalvontaa .
Pistokokein tehty valvonta ei riitä siinä vaiheessa , kun rahat on jo jaettu .
Valvontaa on sitä vastoin uudistettava ja hajautettava .
Vastustimme parlamentin tietojensaannin rajoittamista .
Parlamentilla pitää olla oikeus saada tutustua koko siihen aineistoon , jonka komissio antoi asiantuntijoista koostuvan ryhmän käyttöön .
Vastustimme myös useamman niin kutsutun asiantuntijakomitean perustamista .
Tutkimuksien ja uudistusehdotusten tekeminen kuuluu parlamentin toimivaltaisille valiokunnille .
Asiantuntijakomiteoiden vaarana on , että parlamentin arvovalta kansan valitsemana toimielimenä heikkenee . .
( EN ) Arvoisa puhemies , tuen täysin Labour-puolueen kollegani Neil Kinnockin erinomaisia ponnisteluja Euroopan komission sotkujen selvittelyssä .
Ihan samalla tavalla kuin komissio ei enää voi toimia 1950-luvun tekniikan avulla , se ei myöskään voi toimia 1950-luvulta peräisin olevan hallintokulttuurin mukaisesti .
Sen hallinnon ja rahoituksen valvontajärjestelmissä tarvitaan kipeästi perinpohjaista uudistusta .
Tavoitteena on oltava sellaisen tehokkaan , vastuullisen ja avoimen komission luominen , johon Euroopan kansalaiset saadaan uudestaan luottamaan ja uskomaan .
Komission jäsen Kinnock on saanut lentävän lähdön .
Silloin kun on kyseessä itsepäisten , vanhanaikaisten , omiin kaavoihinsa kangistuneiden järjestöjen toimien selvittäminen , hän ei ole jäänyt kenellekään toiseksi .
Hänen ehdotuksensa kaikkien komission virkamiesten menettelysäännöiksi , sen lopettamiseksi , että korkeimmat virat voidaan jakaa kansallisuuden perusteella , ja teollisuussuhteiden modernisointi ovat rohkeita ja mullistavia , ja ne ovat paras esimerkki vanhasta kunnon brittiläisestä terveestä järjestä .
Hän on itse asiassa puhaltamassa selvästi brittiläistä raikasta ilmaa , tehokkuutta ja vastuullisuutta organisaatioon .
Itse asiassa tietenkin juuri Euroopan parlamentti ja ennen kaikkea sosialidemokraattisen puolueen ryhmä entisen kollegani Pauline Greenin johdolla pakotti komission avautumaan ja myöntämään , että se tarvitsi muutosta tapoihinsa .
Vieläkään emme voi lakata olemasta varuillamme .
Komission jäsen Kinnockin uudistuksilla on ja tulee jatkossakin olemaan paljon vastustusta .
Samaan aikaan , kun kaikki väittävät julkisuudessa tukevansa perinpohjaista uudistusta , on joitakin eurokraatteja , jotka eivät kaihda mitään keinoja puolustaessaan salassa omia etujaan .
Eurooppaa pelkäävät konservatiivitkaan eivät jätä mitään tilaisuutta käyttämättä pyrkiessään saamaan poliittisia irtopisteitä jopa kipeästi kaivattujen uudistusten kustannuksella .
Labour-puolueesta tulevat parlamentin jäsenet tukevat kuitenkin jatkossakin komission jäsen Kinnockia ja hänen uudistusohjelmaansa .
Uudistuksia ei saa suistaa raiteiltaan eurokraattien ja euroepäilijöiden vähemmistön itsekkäiden asialistojen avulla . .
( EN ) Van Hultenin mietintö on erittäin tärkeä panos EU : n uudistustyöhön ja komission jäsen Kinnockin tekemään työhön .
Tehokas ja dynaaminen komissio on laajentuneen Euroopan unionin edellytys .
EU : n taloudellisten etujen suojelu on olennainen osa uudistusasiakirjaa .
Euroopan parlamentin Labour-puolueen edustajat uskovat , vaikkakin he ovat samaa mieltä tarpeesta kehittää EU : n taloudellisten etujen suojelua , että mietintöön sisältyvä kolmivaiheinen lähestymistapa kohti eurooppalaista yleistä syyttäjää ei ole oikea tapa edetä asiassa , ja tarvitaan paljon yksityiskohtaisempia keskusteluja , jotta löydettäisiin sellainen tapa puuttua petoksiin , joka olisi tehokas kaikissa jäsenvaltioissa .
Euroopan parlamentin Labour-puolueen edustajat tukevat vain Euroopan yleisen syyttäjän nimittämistä sellaisena kuin se mainitaan 38 kohdassa , jotta kansallisissa oikeuslaitoksissa mahdollistettaisiin tiedon tarjoaminen niitä henkilöitä koskevien syytetoimien helpottamiseksi , jotka ovat syyllistyneet veronmaksajaan kohdistuviin petoksiin .
Euroopan parlamentin Labour-puolueen edustajat uskovat myös , että julkisen elämän standardien komitean perustaminen hyödyttäisi kaikkia Euroopan unionin toimielimiä , myös Euroopan parlamenttia .
( Istunto keskeytettiin klo 13.20 , ja sitä jatkettiin klo 15.00 . )
 
Lähi-idän rauhanprosessi ( jatkoa ) Esityslistalla on seuraavaksi neuvoston ja komission julkilausumat Lähi-idän rauhanprosessista . .
( EN ) Olen erittäin kiitollinen neuvoston puheenjohtajalle hänen tämänaamuisesta tämän keskustelun alussa antamastaan Lähi-itää koskevasta lausunnosta ja olen erittäin kiitollinen saatuani kuulla joitakin ministeri Gaman oivalluksia , sillä hänhän tuli kiireen vilkkaa tuolta alueelta .
Pahoittelen ainoastaan sitä , että sitoumukseni avata Euroopan jälleenrakennusvirasto maanantaina tarkoitti sitä , että en voinut itse osallistua tuohon Lähi-idän matkaan , vaikka , kuten mainitsin aikaisemmin tänään - mikä onkin toinen juttu - , erinäisten sattumien vuoksi jäin jumiin Münchenin lentokentälle enkä päässyt Thessalonikiin .
Sellaista elämä on .
Toivon , että arvoisat jäsenet antavat minulle anteeksi , jos en voi olla täällä keskustelun loppuun asti , kuten normaalitilanteessa haluaisin olla .
Keskustelu sovittiin täksi aamuksi , ja sillä perusteella sovin tapaamisen Balkanilta tulevien vieraiden kanssa täksi illaksi .
Toivon siis voivani luottaa parlamentin ymmärrykseen tässä asiassa .
Voin vakuuttaa teille , että tämä ei ole sellainen asia , jonka haluaisin ottaa tavaksi .
Arvoisien jäsenten tavoin minäkin olen tyytyväinen Yhdysvaltojen ponnisteluihin , joilla on uudelleen aloitettu Syyrian ja Israelin väliset neuvottelut huolimatta Syyrian edustajien päätöksestä , että he tarvitsevat lisää aikaa , ennen kuin aloittavat neuvottelut , joiden piti aikataulun mukaan alkaa uudelleen tänään .
On olemassa kohtuullisia toiveita siitä , että pohja rauhansopimukselle voidaan rakentaa lähitulevaisuudessa .
Toivon myös , että eteneminen Syyrian tiellä tasoittaisi tietä Libanonin ja Israelin välisille neuvotteluille , jotka voisivat sitten edetä rinnakkain kohti kokonaissopimusta , joka koskee Israelin suhteita pohjoisiin naapureihinsa .
Samaan aikaan meidän ei pidä päästää näkyvistä Palestiinan tietä .
Palestiinalaisten asema on aina ollut konfliktin ydinasia .
Oikeudenmukainen ja antelias sopimus heidän kanssaan on edelleen avain Lähi-idän pysyvään rauhaan .
Israelilaiset ja palestiinalaiset ovat edenneet merkittävästi Sharm el Sheikhin sopimuksen täytäntöönpanossa .
Vaikka joitakin takaiskuja onkin tullut , uskon , että jäljellä olevat Israelin joukkojen uudelleensijoitukset toteutuvat pian .
Vastaavasti , huolimatta toissapäiväisistä merkeistä siitä , että pysyvää statusta koskevan puitesopimuksen aikataulua on lykätty yli helmikuun puolenvälin määräajan , toivon että pysytään paljon tärkeämmässä syyskuun määräajassa pysyvää statusta koskevan lopullisen sopimuksen osalta .
Minulle vakuutettiin , että tämä oli myös pääministeri Barakin ja presidentti Arafatin kanta heidän tavatessaan maanantaina .
Arvoisat jäsenet tietävät , että yksi meidän erityishuolistamme on ollut se , että edistys jatkuisi monenkeskisellä tiellä .
Se on kaikkea muuta kuin suora , mutta teemme voitavamme tehdäksemme tämän mahdolliseksi läheisessä yhteistyössä yhdysvaltalaisten ja venäläisten tukijakumppaneidemme sekä alueellisten osapuolten kanssa .
Meille on sälytetty erityisvastuu alueellisen talouskehityksen edistämisestä .
Syyrian kanssa käytävien neuvottelujen aloittaminen pohjusti tietä monenkeskisen ohjausryhmän kokoontumiselle Moskovassa tämän kuun lopussa .
Odotan innokkaasti tuohon kokoukseen osallistumista ja toivon , että lopultakin voimme aloittaa ajamaan asioita uudelleen eteenpäin .
Euroopan unionilla on tärkeä rooli rauhanprosessissa kuten kaikki osapuolet - palestiinalaiset , israelilaiset , heidän arabinaapurinsa ja Yhdysvallat - ovat tunnustaneet .
Eikä meidän roolimme rajoitu pelkästään pankkiirin rooliin .
Meidän on oltava valmiita toimimaan nopeasti tukeaksemme rauhan vakiinnuttamista alueella .
Meidän ei pidä kuitenkaan narrata itseämme : kattavalla Lähi-idän rauhalla on kallis hinta .
Komissio tarkastelee jo sitä , miten äskettäiset rohkaisevat tapahtumat vaikuttavat Euroopan unioniin .
Aiomme pian kertoa asiaa koskevista ajatuksistamme yksityiskohtaisemmin parlamentille ja neuvostolle .
Saanen kuitenkin muistuttaa arvoisia parlamentin jäseniä siitä , että unioni ei ole ollenkaan huono , mitä tulee rauhan prosessin taloudelliseen tukemiseen .
Olemme tehneet kaikkein suurimmat lahjoitukset palestiinalaisille .
Olemme myös tarjonneet hyvin merkittävää tukea Jordanialle , Libanonille , Syyrialle ja Egyptille .
Israelilaisten kanssa olemme vakiinnuttaneet läheisen yhteistyön monilla heille erityisen tärkeillä alueilla .
Yhteisön yli 600 miljoonan euron panos lahjoituksina ja lainoina vuosien 1994 ja 1998 välisenä aikana tuki tehokkaasti Palestiinan johtoa ja myötävaikutti merkittävästi Länsirannan ja Gazan alueen huonontuneen fyysisen infrastruktuurin uudelleen rakentamiseen .
Euroopan unionin jäsenvaltiot ovat yhdessä myöntäneet toiset 860 miljoona euroa tänä kriittisenä aikana .
Saanen tässä yhteydessä ylistää niitä tärkeitä askelia , joita Palestiinan johto on viime aikoina ottanut parantaakseen talousarvion avoimuutta .
Presidentti Arafat tapaa ministerineuvoston ensi viikolla .
Se on hyvä tilaisuus käsitellä tarvetta ottaa yhtä rohkeita askelia Palestiinan hallinnon parantamiseksi ja oikeusvaltion vahvistamiseksi .
Komissio on aktiivisesti mukana näissä ponnisteluissa .
Komissio on myös lisännyt suunniteltua tukeaan alueellisille israelilaisten ja arabien välisille yhteistyöhankkeille .
Sidoimme yli 20 miljoonaa euroa tällaisiin hankkeisiin viime vuonna .
Tähän pakettiin kuului täydennettyä tukea ihmisiltä ihmisille -toiminnalle ja rajat ylittävälle yhteistyölle , jossa israelilaiset ja arabit tapaavat kansalaisjärjestö- ja asiantuntijatasolla .
Jäsenet muistavat , että Euroopan unioni lahjoittaa eniten talousapua Lähi-idän ihmisille sovinnon aikaansaamiseksi tähtääviin ponnisteluihin .
Moni asia tulee luonnollisesti esiin yhteisön tuen mahdollisina lisäkohteina rauhanprosessin seuraavassa vaiheessa - niiden joukossa avustaminen Golanin asutuksen vakiinnuttamisessa sekä myötävaikuttaminen turvallisuusjärjestelyihin että miinanpoiston tukemiseen ja yhteisöjen uudelleen rakentamiseen Golanin kukkuloilla .
Syyrian taloudellisessa kehittymisessä tarvitaan apua , kun siirrytään sota-ajan taloudesta rauhan ajan talouteen .
Etelä-Libanonin , Lähi-idän ainoan jatkuvan sotilaallisen konfliktin alueen , uudelleen rakentaminen ja kunnostaminen vaatii myös merkittäviä ponnisteluja .
Meidän on myös tuettava edelleen Libanonin talousuudistusta ja yhteiskunnallista kehitystä kokonaisuudessaan .
Tarvitaan ratkaisu Palestiinan pakolaisongelmaan - palestiinalaiset ovat maailman suurin pakolaisryhmä , jonka lukumäärä on melkein viisi miljoonaa ihmistä - merkki valtavista edessä olevista haasteista .
Meidän on tuettava aloitteita , jotka lisäävät alueen erittäin vähäisten vesivarojen saatavuutta ja parantavat niiden jakelua ja hallintaa .
Viimeiseksi ehkä kaikkein tärkein asia : kannustamme tiiviimpää alueellista yhteistyötä monilla alueilla , saatamme yhteen kaikki maat , joita asia koskee , ponnistelemaan yhdessä yhteisten ongelmien käsittelemiseksi .
On jo selvää , että ne taloudelliset voimavarat , joita on tällä hetkellä saatavissa yhteisön antamaa apua varten tälle alueelle , eivät riitä siihen valtavaan tukeen , jota pysyvän rauhan saavuttaminen vaatii .
Haluan korostaa tätä seikkaa .
Muistutan yhä uudelleen neuvostoa ja tarpeen mukaan parlamenttia siitä , että emme saa jatkuvasti sallia sitä , että kehittyy kuilu meidän puheidemme ja sen välille , mitä tosiasiassa voimme tehdä .
Toistan , että muutos Lähi-idän politiikassa vaatii sitä , että löydämme uuden vaihteen siinä tuessa , jota meiltä pyydetään ja jota meiltä odotetaan .
Toivon voivani lisätä , että olemme halukkaita tarjoamaan sitä .
Olemme edistyneet viime kuukausina ja viikkoina , kuten ministeri Gama aikaisemmin mainitsi .
Siitä tulee väistämättä vaikea prosessi , jonka aikana vastaan tulee vaikeuksia ja pettymyksiä .
Teemme voitavamme auttaaksemme prosessia kohti menestyksekästä lopputulosta ja vastataksemme niihin velvollisuuksiin ja haasteisiin , joita tuo tulos tuo mukanaan .
Lopuksi toistan niille , jotka muutaman viime minuutin aikana tulivat istuntosaliin , sen , mitä sanoin puheeni alussa : en voi olla keskustelun loppuun saakka , pääosin siksi , että otaksuin , että keskustelu käytäisiin tänä aamuna ja sovin tapaamisen täksi illaksi Balkanille .
Toivon , että parlamentti ymmärtää tämän .
Arvoisa puhemies , ymmärrämme komission jäsen Pattenia .
Haluaisin sanoa hänelle , että liikenneyhteydet Madridiin ovat yleensä sujuvampia , joten odotan , että tapaamme siellä pian .
Tämän päivän aikana kuulemamme mielipiteet Lähi-idän rauhanprosessista ovat hyvin ajankohtaisia nyt , kun ministeri Gama harmittelen sitä , ettei hän osallistu tähän keskusteluun on tehnyt pikaisen vierailun tälle alueelle muiden neuvoston jäsenten kanssa .
Niiden uutisten sävy , joita viestintävälineet ovat välittäneet viimeisimmistä tapahtumista tällä alueella , voisi saada meidät suhtautumaan tilanteeseen pessimistisesti .
Olen rehellisesti sitä mieltä , että tällainen tilanteen arviointi ei vastaisi tapahtumien todellista luonnetta .
Näin ollen yhdyn komission jäsen Pattenin myönteisiin näkemyksiin .
Tarkemmin sanottuna ; on totta , että Israelin hallitus on lykännyt kolmatta vaihetta Länsirannan alueen luovuttamisessa palestiinalaishallinnolle .
Myös se on kuitenkin totta , että Sharm el Sheikhin sopimuksen allekirjoittamisen jälkeen palestiinalaishallinnolle on luovutettu 39 prosenttia Länsirannan alueesta ja kaksi kolmasosaa Gazan alueesta , ja mikä tärkeintä tähän mennessä tätä sopimusta on noudatettu tunnontarkasti , sillä jopa tämä lykkäys on Israelin hallituksen etuoikeus , joka sisältyy Sharm el Sheikhin sopimukseen .
Tietenkin sillä ehdolla , että kolmen viikon aikarajaa ei ylitetä , kuten pääministeri Barak on luvannut .
Toisaalta päätös lykätä toista neuvottelukierrosta , joka käynnistyi Shepherdstownissa Syyriaa koskevilla asioilla , on epäilemättä tärkeä seikka , mutta olen vakuuttunut siitä , että se toivonkipinä , joka syttyi tuossa kaupungissa 3. tammikuuta , ei pääse sammumaan .
Arvoisa puhemies , se , että parlamentin eri poliittiset ryhmät osallistuvat tähän aina kiistanalaiseen keskusteluun ja antavat päätöslauselmaesityksen , joka on syntynyt laajan yhteisymmärryksen tuloksena , on mielestäni osoitus selkeästä poliittisesta tahdosta tukea päättäväisesti meneillään olevia rauhanprosesseja .
Yhtä päättäväisesti ilmaisen vastalauseemme sille , että osapuolten välisten ristiriitojen , epäilemättä suurten , ratkaisemisessa käytetään väkivaltaa .
Minun mielestäni tämä on molemmille osapuolille takeena siitä sitoumuksesta , jota nämä voivat odottaa Euroopan unionilta sekä poliittisessa että taloudellisessa mielessä , eli sitoutumista kaikkien haluaman rauhan kustannusten tukemiseen .
Kaikille on selvää , että tämä on välttämätöntä , jotta alueen turvallisuus voidaan taata ja että voidaan lisätä sitä yhteistyötä , jolla vakavia yhteiskunnallisia eroja voidaan korjata .
Tämän avulla voidaan kuitenkin myös herättää huomiota ja vaatia Euroopan unionille sellaista poliittista läsnäoloa tässä rauhanprosessissa , joka olisi johdonmukainen unionin antaman rahoitusavun kanssa mekään emme halua toimia pankinjohtajina , ja joka näkyisi asianmukaisesti myös julkisuudessa .
Minulla ei ole epäilystäkään siitä , etteikö parlamentin puhemiehen tuleva vierailu alueelle vaikuttaisi tähän asiaan myönteisesti .
Arvoisa puhemies , haluan kiittää komission jäsen Pattenia perusteellisesta kuvauksesta .
Haluaisin sanoa , että olen samaa mieltä kuin parlamentin jäsen Galeote Quecedo .
Parlamentti tukee voimakkaasti Lähi-idän rauhanprosessia .
Rauhanprosessihan on vihdoinkin saatu alkuun .
Vaikeuksista ja myöhästymisistä huolimatta prosessin nykyinen ja siinä vuosi sitten vallinnut tilanne eroavat toisistaan kuin yö ja päivä .
Haluan korostaa neljää kohtaa .
Kuten kaikki tietävät , Sharm el Sheikhin sopimus sisältää ensiksikin Israelin sitoumusten toteuttamista koskevan konkreettisen aikataulun ; kyse on väliaikaisesta sopimuksesta sekä Hebron- ja Wye-joen -sopimuksista .
Vaikka neuvottelut pysyvän rauhan solmimisesta onkin aloitettu , mielestäni on tärkeää , että nämä kaksi asiaa pidetään erillään toisistaan .
Se , että lopullista asemaa koskevissa neuvotteluissa ei tapahdu edistystä ei saa vaarantaa kolmen edellä mainitun väliaikaisen sopimuksen toteuttamista .
Tässä yhteydessä meidän on valvottava sitä , millaiseen ratkaisuun päädytään Gazan sataman , Gazan ja Länsirannan välisen pohjoisen tien , turvallisuussyistä vangittujen vankien vapauttamisen ja taloudellisten velvoitteiden toteuttamisen osalta .
Toinen kohta koskee Syyriaa .
Keskeistä tässä asiassa on tietenkin rajakysymys .
Emme vielä tiedä , kuinka neuvottelut sujuvat .
Tärkeää on kuitenkin se , että ne on aloitettu .
Tärkeä asia tässä yhteydessä on vesihuollon hoitaminen tulevaisuudessa .
Golanin tämänhetkinen osuus Israelin vesihuollosta on noin kolmasosan ja kuudesosan välillä .
Kolmas kohta koskee Syyriassa käytäviä rauhanneuvotteluja , jotka liittyvät läheisesti Israelin vetäytymiseen Etelä-Libanonista .
UNIFILiltä saatujen tietojen mukaan on olemassa konkreettisia merkkejä siitä , että Israel valmistelee vetäytymistä , mitä pidämme myönteisenä .
Näissäkään rauhanneuvotteluissa ei tietenkään vielä ole ratkaistu vedenjakeluun liittyviä ongelmia ja libanonilaisten palestiinalaispakolaisten tilannetta .
Viimeinen kohta koskee tulevaa Palestiinan valtiota .
Se saatetaan julistaa valtioksi tämän vuoden aikana tuki Israel sitä tai ei .
Pääministeri Barakin johtama hallitus on antanut ymmärtää , että se on valmis solmimaan rauhansopimuksen valtio vastapuolenaan .
Vaikka neuvotteluja ei olisikaan saatu päätökseen tämän vuoden syyskuuhun mennessä , mikään sopimus ei estä sitä , että Palestiinan valtio voitaisiin julistaa valtioksi tämän päivän jälkeen .
Kuten komission jäsen Patten sanoi , tässä yhteydessä meille , jotka tuemme ajatusta , on sen vuoksi tärkeää , että siitä syntyy hallinnoltaan avoin ja demokraattinen valtio .
Haluamme kaikki toimia sen puolesta .
Arvoisa puhemies , haluaisin aluksi viitata yhteiseen päätöslauselmaan , joka annetaan tämän keskustelun päätteeksi ja johon oma ryhmäni on vaikuttanut ja jonka luonnollisesti hyväksymme .
Haluan kuitenkin erityisesti ilmoittaa , että olemme ilahtuneita siitä , että Israel ja Syyria keskustelevat jälleen näin pitkän ajan jälkeen ratkaistakseen mielipide-eronsa .
Hiljattain käydyt neuvottelut ovat nyt merkittävä askel kohti pysyvää rauhaa Lähi-idässä .
Siksi on myös harmillista , että näitä rauhanneuvotteluja toistaiseksi lykättiin .
Molempien osapuolten täytyy tosiaankin ponnistella paljon .
Pysyvä rauha tuolla alueella voidaan toteuttaa vasta sitten , kun saadaan aikaan sopimus , jolla taataan Israelin rajojen turvallisuus ja Syyrian koskemattomuus .
Tällöin on myös välttämätöntä , että käynnistetään pysyvät diplomaattiset suhteet ja jatkuva vuoropuhelu .
Sen lisäksi , että Israelilla ja Syyrialla on kahdenvälisiä kokouksia , toivon , että Israel käynnistää lähitulevaisuudessa neuvottelut myös Libanonin kanssa ja että taloudellisen ja alueellisen yhteistyön puitteissa monenkeskinen lähestymistapa käy mahdolliseksi .
On kuitenkin yhä ikävää , että Euroopan unioni , joka on yksi tärkeimmistä rahoitusavun antajista , ei vieläkään kykene ottamaan merkittävää poliittista roolia rauhanprosessissa .
Tämä Lähi-idän rauhanprosessi on yksi Euroopan unionin yhteisen ulko- ja turvallisuuspolitiikan prioriteeteista .
Siinä on varattu erityinen rooli Solanalle , neuvoston korkealle edustajalle .
Lisäksi komissiota ja jäsenvaltioita täytyy kannustaa tukemaan hankkeita , jotka voivat auttaa luomaan ymmärtämystä ja yhteistyötä alueen eri kansojen välille .
Minun täytyy myös viitata Barcelonan prosessin tärkeyteen .
Sillä täytyy olla myönteinen vaikutus alueelliseen yhteistyöhön .
Tässä mielessä kannatamme Libyan osallistumista sillä ehdolla , että se tunnustaa ihmisoikeudet , lupaa luopua terroristien tukemisesta ja tukee täysin rauhanprosessia .
On itsestään selvää , että jäljelle jää vielä runsaasti ratkaisemattomia ongelmia ja kysymyksiä vailla vastausta myös palestiinalaisten osalta .
Kaikki tietävät , että rauhanprosessi on pitkä ja raskas prosessi , mutta olemme vakuuttuneet siitä , että yhteinen tavoitteemme , rauhallinen ja hyvinvoiva Lähi-itä , saavutetaan tarvittavan luottamuksen sekä välttämättömän poliittisen tahdon ja sinnikkyyden avulla .
Arvoisa puhemies , on ilahduttavaa , että niin Israelin ja Palestiinan kuin Israelin ja Syyriankin väliset rauhanneuvottelut ovat käynnissä muutamista viivytyksistä ja ongelmista huolimatta .
Totuuden hetki lähestyy .
Onko Israel valmis noudattamaan YK : n päätöslauselmia ja luovuttamaan vuonna 1967 valloittamansa arabialueet korvaukseksi rauhasta ja turvallisuudesta ?
Antaako Israel palestiinalaisten pakolaisten palata alueilleen tai antaako se heille korvauksia ?
Jakaako Israel Jerusalemin ja Jordan-joen veden toisten kanssa ?
Tuleeko vapaasta Palestiinasta täysin demokraattinen valtio ja siten luotettava rauhankumppani ?
Hyväksyykö Syyria täysin Israelin olemassaolon ja otetaanko siellä käyttöön demokratia ja oikeusvaltion periaatteet .
Se , että rauhanprosessin päävastuu on miehittäjä Israelilla , ei merkitse sitä , etteikö myös arabiosapuolilla olisi suuri osavastuu kannettavanaan .
Lähi-idän rauha koskee kuitenkin meitä kaikkia .
Sen vuoksi on hyvä , että EU toimii Palestiinan valtion kummina .
Tätä taustaa vasten haluan päättää puheenvuoroni kertomalla merkillisen tarinan EU : n jäsenvaltio Ruotsista .
Siellä pidetään Hitlerin toteuttamasta juutalaisten tuhoamisesta kansainvälinen hallitustenvälinen konferenssi , mikä on tietenkin myönteinen aloite .
Ympäri maailmaa kutsuttujen 47 valtion joukossa ei kuitenkaan ole ainoatakaan niistä arabivaltioista , jotka kuuluvat EU : n Barcelonan prosessiin .
Tämä on tulkittu siten , että eurooppalaisten mielestä arabien mielipiteeseen Israelista pitäisi suhtautua samalla lailla kuin natsien antisemitismiin , mikä on tietenkin täysin väärin .
Arabimaailman Israeliin kohdistama arvostelu on perustunut samanlaiseen siirtomaavallan vastustamiseen kuin esimerkiksi Algerian vapaustaistelu Ranskaa vastaan .
Nykyään kuitenkin Egyptillä , Jordanialla ja Palestiinalla on sopimuksin vahvistettu rauha Israelin kanssa .
Sen vuoksi haluaisinkin tietää , eikö komission jäsen Patten ole samaa meiltä kanssani siitä , että olisi ollut kohtuullista ja sopivaa , että ainakin jokin arabivaltio olisi kutsuttu Tukholman joukkotuhoa käsittelevään konferenssiin .
Arvoisa puhemies , kiitän suuresti komission jäsen Pattenia siitä tietoisuudesta , jota hän on osoittanut rauhanprosessin tuomien vaikeuksien ja sen haasteen edessä , jonka Euroopan unioni ottaa vastaan rauhanprosessin toteutumiseksi .
Lähi-idässä on todellakin aika saavuttaa rauha ; on aika päättää se historian aikakausi , joka alkoi Balfourin julistuksella vuonna 1917 ja arabivaltioiden ja Israelin välisellä sodalla vuonna 1948 ; on aika luoda varmat rajat kaikille alueen maille , poliittiset , sosiaaliset ja taloudelliset oikeudet sekä ihmisoikeudet , jotka tunnustetaan ja joita noudatetaan Syyriassa , Palestiinassa ja Israelissa , kaikkialla .
Kyse on myös jokaisen kansan ja henkilön suvereeniudesta , demokratiasta , mutta niiden saavuttamiseksi kaikilla konfliktiin sekaantuneilla pitää olla rohkeutta rauhan ja oikeuksien saavuttamiseksi , ja niiden on välttämätöntä tunnustaa toinen osapuoli kumppaniksi eikä alamaiseksi , jolle pitää suoda myönnytyksiä .
Viittaan tällä pääasiassa Palestiinan ja Israelin väliseen ongelmaan , mutta sama pätee myös Golanin alueisiin , jotka ovat olleet miehitettyinä vuodesta 1967 sekä vuodesta 1982 miehitettynä olleeseen Etelä-Libanonin alueeseen .
Israelin pitää kantaa vastuunsa , vetäytyä miehitetyiltä alueilta ja jakaa vesivarat , mutta samaan aikaan sen pitää voida olla varma turvallisuudestaan ja mahdollisuudesta elää rauhanomaisesti taloudellisen ja poliittisen yhteistyön osalta kaikkien alueen maiden kanssa .
Turvallisuus ei kuitenkaan koske ainoastaan Israelia .
Sama pätee myös muihin maihin , ensisijaisesti palestiinalaisiin , jotka elävät edelleen sotilaallisen miehityksen alaisina ja joiden maa-alueet B ja C ovat edelleen pakkolunastettuja huolimatta Oslossa aloitetusta sopimusten allekirjoittamisesta .
Oslon sopimuksen jälkeen ja 17. lokakuuta 1999 mennessä on pakkolunastettu 174 000 dunamia ( 174 000 km ² ) maata , josta 8 462 ( 8 462 km ² ) uuden Barakin hallituksen aikana : puita on kiskottu irti juurineen , taloja on edelleen hävitettynä ja ennen kaikkea Jerusalemin itäosassa veden käyttöä on vähennetty tai se on kokonaan kielletty , ja samaan aikaan perustetaan siirtokuntia ja niiden määrä lisääntyy jatkuvasti .
Ei ole minkäänlaista epäilystä siitä , etteikö sen jälkeen , kun uudesta hallituksesta äänestettiin , ole otettu myönteisiä edistysaskeleita , ainakin neuvottelut aloitetaan uudelleen .
Mutta Lähi-itään ei voida saavuttaa kestävää ja jatkuvaa rauhaa , jos palestiinalaiset eivät saa omaa valtiotaan ja jos he eivät voi liikkua vapaasti omalla alueellaan .
Kansainvälisen yhteisön pitää yksinkertaisesti noudattaa päätöslauselmia 332 , 248 , 245 ja 194 .
Syyrian kanssa solmittavien suhteiden lykkääminen on mielestämme huolestuttavaa , samoin kuin Barakin päätös lykätä Israelin armeijan pois vetämistä ja Sharm el Sheikhin sopimuksen noudattamista .
Mielestämme on erittäin tärkeää , että unionilla on neuvotteluissa poliittinen rooli samoin kuin sillä on roolinsa taloudellisen avun antamisessa .
Emme voi tyytyä jäämään taka-alalle , vaan meidän pitää esiintyä etualalla olematta kuitenkaan erimielisiä Yhdysvaltojen kanssa , kuten ulkoministeri Gama sanoi .
Arvoisa puhemies , ensiksi esittäisin kiitokseni ja arvonantoni komission jäsen Pattenille hänen tämänpäiväisestä puheestaan täällä , erityisesti mitä tulee Euroopan unionin rooliin rauhanprosessissa , sekä sen vahvistamisesta , että meidän roolimme ei ole pelkästään " pankkiirin " rooli koko toiminnassa .
Petyin syvästi kuullessani tämänviikkoiset uutiset siitä , että rauhanneuvottelut Israelin ja Syyrian välillä on keskeytetty .
Toivon erittäin hartaasti , että päästään kompromissiin ja tämän yli , niin , että rauhanneuvottelut voidaan aloittaa pian uudestaan .
Emme kuitenkaan voi kieltää sitä , että jotakin myönteistä poliittista edistystä on tapahtunut viime aikoina .
Se tosiseikka , että Syyrian ulkoministeri ja Israelin pääministeri istuivat äskettäin Amerikassa saman pöydän ääressä ensimmäistä kertaa omien historioidensa aikana , on merkki siitä , että vanhat vihamielisyydet ja erimielisyydet voidaan voittaa .
Poliittisten johtajien on osoitettava todellista rohkeutta rakentaakseen puitteet , jotka voivat johtaa kokonaisrauhansopimukseen Lähi-idän alueella .
Tiedän , että jos sopimukseen voidaan päästä Syyrian ja Israelin välillä , Israelin pääministeri kohtaa silti todellista vastustusta kaikkien uusien Syyrian kanssa tehtyjen sopimusten kohdalla kaikissa tulevissa kansanäänestyksissä .
Golanin kukkuloiden asukkaat vaativat korvauksia , ja turvallisuustakeet on annettava .
Jos Syyria on halukas tarjoamaan myönnytyksiä turvallisuuskysymyksen osalta , mahdollisuudet Israelin ja Syyrian välisen kysymyksen menestyksekkääseen ratkaisuun näyttävät lupaavilta .
Palestiinan kysymyksestä sanoisin , että vielä on muutamia vaikeuksia Wyen sopimuksen joidenkin kohtien täytäntöönpanossa .
Tärkeimpiin ongelma-alueisiin kuuluvat tällä hetkellä uudelleensijoitusvaikeudet sekä alueiden luovutus .
Palestiinalaisten vankien vähäinen vapauttaminen ja se seikka , että Israelin hallitus näyttää aikovan keskeyttää jo myönnettyjen rakennuslupien täytäntöönpanon sekä uusien lupien myöntämisen , muodostavat uusia esteitä .
Nämä asiat ovat selkeästi viivyttäneet edistystä neuvotteluissa pysyvästä rauhantilasta , vaikkakin myönnän , että nämä neuvottelut eivät ole pysähdyksissä ikuisesti .
Tällä hetkellä suurin vaikeus neuvotteluissa näyttää olevan palestiinalaisten vaatimus siitä , että rajaa koskevasta kysymyksestä sovitaan ensiksi , kun taas Israelin hallitus on sitä mieltä , että se ratkaistaisiin ainoastaan silloin , jos päästään ratkaisuun siirtokunnista ja turvallisuudesta .
Tällä hetkellä kumpikin osapuoli näyttää hyväksyneen sen , että mistään ei voida sopia , ennen kuin kaikesta voidaan sopia .
Lopuksi sanoisin , että samalla kun Lähi-idän muilla mailla on ollut varauksia rauhanprosessin yleissuunnasta , nyt kun Syyrian hallitus on tuotu mukaan rauhanprosessiin , Egypti ja muut alueen maat ovat halukkaita etenemään .
Toivon vilpittömästi Lähi-idässä asuvien ihmisten turvallisuuteen ja elämänlaatuun liittyvien etujen vuoksi , että tärkeimmät toimijat etenevät nopeasti lähitulevaisuudessa niin , että kokonaissopimukseen päästään kaikissa tärkeimmissä kysymyksissä , jotka täytyy ratkaista .
Arvoisa puhemies , hyvät kollegat , eri päätöslauselmaesitykset , jotka tälle parlamentille on esitetty , antavat suuremman tai pienemmän läpileikkauksen Lähi-idän tilanteesta .
Eräät ylistävät uusia Israelin ja Syyrian välisiä sopimuksia , mutta ainoastaan jotkut kiinnittävät huomion todelliseen ja keskeiseen ongelmaan Lähi-idän kysymyksessä .
Arvoisat kollegat , itse asiassa on tullut hetki ratkaista maailman tasapainoa koskeva peruskysymys .
Israelin on aika pitää kiinni vanhoista sitoumuksistaan ja vetäytyä lopullisesti miehitetyiltä alueilta ja tunnustaa vihdoinkin ja lopullisesti kaikki palestiinalaisviranomaiset , joiden uudestaan saavutetulla diplomaattisella toiminnalla on varmasti tulevaisuus niin kauan kuin se on Jasser Arafatin viisaissa käsissä .
On yhtä kaikki tärkeää olla jättämättä näköpiiristä Irakin tilannetta , josta kukaan ei enää puhu unohtaen siten ongelmat , jotka koskevat miljoonia naisia , vanhuksia ja lapsia , jotka ovat kaikki yhtä ylimielisen kuin häpeällisenkin kauppasaarron uhreja .
En tiedä , paljonko Syyria ja Israel ovat halukkaita tekemään ja voivat tehdä , mutta tiedän , että toimielimemme voi tehdä paljon , ja sen olisi aika kantaa huolta ihmisten elämästä yhtä tarmokkaasti kuin se pohtii niiden niin kylmien kuin muodottomienkin ja keinotekoistenkin neonlamppujemme liitäntälaitteita , joilla voidaan valaista talo , mutta ei varmastikaan kolmannen vuosituhannen maailmaa .
Arvoisa puhemies , israelilainen kirjailija Amos Oz kuvasi hiljattain osuvasti Israelin ja Syyrian välistä jäätävää neuvotteluilmapiiriä .
Oz oli saanut sellaisen vaikutelman , että Syyria oli sitä mieltä , että sen tarvitsisi korvaukseksi Golanin kukkuloista vain lähettää Israelille faksi , jossa ilmoitetaan vastaanotosta .
Ozin ajatukset esiintyvät myös Israelin lehdistössä .
Niistä käy ilmi vastakohtaisuus pääministeri Barakin henkilökohtaisten rauhanponnistelujen ja Damaskuksen vahvan miehen , presidentti Assadin , viileän asenteen välillä , kun tämä oli Yhdysvalloissa poissa neuvottelupöydästä .
Juuri Assadinhan - eikä hänen ulkoministerinsä - pitäisi olla oikea keskustelukumppani Barakille .
Israelilaiset ovat myös todella pettyneitä ministeri Farouk al-Sharan tahdittomaan käytökseen Shepherdstownissa .
Hänen asenteensa pääministeri Ehud Barakia kohtaan oli suorastaan loukkaava .
Mistä sitten tämä mielenkiinto diplomaattisia perustapoja kohtaan alueita koskevassa kovassa neuvotteluprosessissa ?
Syyria kaivaa mahdollisesti tällä tavalla itselleen hautaa .
Loppujen lopuksi Israelin äänestäjät saavat vielä ilmaista mielipiteensä Golanin kukkuloiden palautuksesta .
Kaikissa tehdyissä päätöslauselmissa näkyy harras toive siitä , että Euroopalla voisi olla suurempi rooli rauhanprosessissa .
On kuitenkin hyvin kyseenalaista , voiko Bryssel antaa ne miljardit dollarit , joita Israelin ja Syyrian viranomaiset kaipaavat Yhdysvalloilta , joka suojelee niiden rauhaa .
Emme edes puhu vielä raskaista ja samalla hyvin kalliista turvallisuustakuista , joita tarvitaan Israelin vetäytyessä Golanin kukkuloilta .
Sitten lopuksi kysymys neuvostolle ja komissiolle .
Pitävätkö sellaiset lehtikirjoitukset paikkansa , että puheenjohtajana toimiva Portugali on jo luvannut rauhanturvajoukkoja Golanin kukkuloille ?
Arvoisa puhemies , on totta , että uutinen syyrialaisten ja israelilaisten kesken käytävien keskustelujen keskeyttämisestä tai lykkäämisestä ilman päivämäärää ei ole hyvä uutinen , sen enempää kuin sekään , että toissapäivänä tehtiin jälleen pommiattentaatti , jossa loukkaantui 16 ihmistä .
On selvää , että Yhdysvallat ei yksinkertaisesti ole onnistunut poistamaan näiden neuvottelujen uudelleen käynnistämistä haittaavia esteitä , ja nämä esteet ovat todellakin suuria : syyrialaiset pyrkivät taas saamaan suvereniteettinsa ja lainkäyttövaltansa alaisuuteen Golanin kukkulat ja palauttaa ennen 4. kesäkuuta 1967 voimassa olleet rajat , kun taas israelilaiset pyrkivät pitämään vuonna 1923 asetetut rajat , koska se sopisi paremmin heidän tilanteeseensa .
Näiden syyrialaisten ja israelilaisten välillä käytävien keskustelujen keskeytyminen ei ole ainoa asia , joka viivästyttää Lähi-idän rauhanprosessia .
Tällä hetkellä myös palestiinalaishallinnon ja Israelin välisen puitesopimuksen täytäntöönpano on keskeytetty .
Toissapäivänä Israelin pääministerin ja palestiinalaishallinnon johtajan välillä käytyjen keskustelujen jälkeen Israelin pääministeri pyysi kahden kuukauden lykkäystä 13. helmikuuta alkaen , joka on Länsirannan ja Gazan aluetta koskevan puitesopimuksen täytäntöönpanon määräpäivä .
Mitä Euroopan unioni voi tehdä tässä tilanteessa ?
Valitettavasti ei paljoakaan .
Luonnollisesti sen täytyy tukea näitä Yhdysvaltain johdolla käytäviä neuvotteluja ; sen on lisättävä kontakteja ; Euroopan unionin edustajan , suurlähettiläs Moratinosin , läsnäolo neuvotteluissa on myönteinen asia .
Hän on varmasti hoitanut tehtäväänsä Euroopan unionin valtuuksien sallimissa rajoissa hyvin varovaisesti ja tehokkaasti .
Kaikki tämä ei kuitenkaan estä meitä huomaamasta tiettyä voimattomuutta , sillä kun molempien osapuolten neuvottelijat nousevat tänä viikonloppuna lentokoneeseen matkustaakseen taas Yhdysvaltoihin , meidän on muistettava , että jokaisesta alueen rauhanprosessiin käytetystä 100 dollarista 60 dollaria tulee Euroopan unionilta .
Kun ajatellaan , että pian järjestetään konferenssi Moskovassa , on selvää , että Euroopan unionin läsnäolo tässä prosessissa on aika vähäistä .
Haluaisin korostaa puheenjohtajavaltio Portugalille sitä , että meidän on omaksuttava vahvempi rooli , että nyt on aika suorittaa vahdinvaihto ja vahvistaa Euroopan unionin osallistumista tässä asiassa .
Toivon , että Euroopan parlamentin puhemiehen sekä parlamenttien välisten valtuuskuntien puheenjohtajien tuleva vierailu alueelle auttaisi käynnistämään uuden vaiheen , jossa Euroopan unioni voisi olla aloitteellisempi ja voimakkaammin läsnä tässä monimutkaisessa ja vaikeassa rauhanprosessissa .
Arvoisa puhemies , arvoisa neuvoston puheenjohtaja , arvoisa komission jäsen Patten , haluaisin kiittää teitä esityksistänne , etenkin komission jäsen Pattenia , jonka analyysiin yhdyn kaikilta osin .
Sen vuoksi en aio toistaa mitään , mitä hän jo sanoi .
Haluaisin ainoastaan esittää kolme huomautusta , joista komission jäsen Patten on ehkä samaa mieltä mutta joita hän ei eri syistä voi muotoilla yhtä vapaasti kuin parlamentin jäsen .
Ensinnäkin uskon , että voimme iloita Israelin ja palestiinalaishallinnon välisestä sopimuksesta .
Meillä on nyt kuitenkin riittävästi sopimuksia : Oslon sopimus , Wye Plantation , Sharm el Sheik .
Sopimuksia riittää , nyt ne on vain pantava täytäntöön .
Yhdyn tältä osin kollegani Salafrancan epäuskoon , sillä hän totesi , että tällä viikolla Israelista kantautui huonoja uutisia , tätä uusinta sopimusta ei nimittäin voida toteuttaa määräajassa .
Toinen kohta koskee Syyrian ja Israelin välisten neuvottelujen aloittamista uudelleen .
Minusta tämä on hyvin rohkaiseva uutinen .
Tällä viikolla olemme saaneet kuitenkin kuulla myös sen , että Barak ei matkusta Washingtoniin , minkä vuoksi neuvotteluja ei voida jatkaa .
Haluaisin tehdä täysin selväksi : jos Golanin kukkulat palautetaan Syyrialle , tämän alueen ongelma on ratkaistu .
Useiden kollegoiden mainitseman kansanäänestystä koskevan kysymyksen osalta meidän on vielä kerran harkittava , onko kansainvälisen oikeuden mukaisten velvollisuuksien täyttämiseksi aina järjestettävä kansanäänestys !
Saksassa oltaisiin todennäköisesti hyvin iloisia , jos sanoisimme , että järjestämme kansanäänestyksen Euroopan unionille myönnettävistä maksuista , ja asetamme maksujen ehdoksi sen , että Saksan kansa on myös halukas maksamaan nämä maksut .
Tämä olisi samankaltainen tilanne .
Kolmas ja viimeinen kohta koskee Euroopan unionin roolia .
Tältä osin haluaisin todella korostaa erityislähettiläs Moratinosin erinomaista roolia alueella , kuten myös sitä , mitä me olemme saaneet alueella aikaan rahoituksen turvin , arvoisa komission jäsen Patten .
Te tiedätte , että parlamentti antaa teille aina tukensa , myös ehdotuksellenne .
Me annamme tukemme , jos alueelle on myönnettävä rahoitusta .
Meillä on kuitenkin oltava myös poliittinen rooli , eikä Moratinos voi hoitaa sitä yksin tällä alueella .
Neuvoston puheenjohtajavaltion on ryhdyttävä asiassa toimiin , YUTP : n korkean edustajan on matkustettava alueelle , ja meidän on kutsuttava itse rauhanprosessin päähenkilöt , kuten venäläiset tekivät .
Silloin olemme hoitaneet roolin , joka vastaa osallisuuttamme ja panostamme .
Arvoisa puhemies , arvoisa komission jäsen Patten , hyvät kollegat , Yhdysvalloissa äskettäin aloitetut rauhanneuvottelut Israelin ja Syyrian välillä merkitsevät käännekohtaa Lähi-idän historiassa , käännekohtaa , jota on odotettu nyt jo 50 vuotta ja josta on todellakin vaikea neuvotella .
Sheperdstownissa ei neuvotella tänään , mutta kuten komission jäsen Patten äsken sanoi meidän on toivottava , että tämä Syyrian tuoreimmista vaatimuksista johtunut neuvottelujen siirtyminen on ainoastaan odottamaton tapahtuma sellaisen rauhansopimuksen tiellä , jonka odotetaan muuttavan koko Lähi-idän ilmettä .
Juuri tämä sanotaan päätöslauselmassamme : toive oikeudenmukaisesta ja tasapainoisesta sopimuksesta , joka perustuu itsemääräämisoikeuden ja sen oikeuden kunnioittamiseen , että saa elää turvallisesti varmojen ja tunnustettujen rajojen sisällä .
Kaikkien ulkomaisten joukkojen , siis myös Syyrian joukkojen , on poistuttava Libanonista Yhdistyneiden Kansakuntien turvallisuusneuvoston hyväksymän päätöslauselman 520 mukaisesti .
Voimmeko toivoa , että Israel poistuu Etelä-Libanonista vuoden 2000 heinäkuuhun mennessä , joka on pääministeri Ehud Barakin lupaama ajankohta ?
Voiko unioni toivoa kaksinkertaista rauhansopimusta Israelin ja sen pohjoisten naapurien välillä ?
Uskomme niin .
Haluamme uskoa niin .
Osapuolten päättäväisyys ei ole ollut koskaan yhtä luja .
Haluaisin korostaa myös kohtaa , joka on minusta perustava : tasapainoa , jonka on oltava luonteenomaista unionin sanomalle , poliittista tasapainoa tietenkin neuvotteluihin osallistujien välillä ja tasapainoa myös väestöjen välillä .
Tämän viikon maanantaina tapahtuneen Haderan attentaatin jälkeen meidän on toistettava , että tuomitsemme kaikenlaisen terrorismin .
Haluaisin lisätä tasapainon tai tässä tapauksessa kai pikemminkin epätasapainon osalta , miten ikävää onkaan se , että nyt on jälleen kerran pantava merkille Euroopan heikko poliittinen rooli tämän selkkauksen ratkaisemisessa .
Neuvoston puheenjohtaja Gama mainitsi tänään taloudellisen ja kaupallisen tuen , jota Eurooppa antaa alueelle .
On kuitenkin pakko todeta , että rauhanprosessin elvyttäminen on tällä hetkellä pääasiallisesti Yhdysvaltain aikaansaannosta .
Syyria , kuten muut arabimaat ennen sitä , valitsi amerikkalaiset neuvottelujen takaajaksi .
Näin teki myös Israel , jossa Euroopan haittana on puolueellinen julkinen kuva , ja tämä on tosiasia eikä mielipide .
Nyt on siis tilaisuus sanoa uudelleen komission jäsen Pattenille , korkea edustaja Solanalle ja erikoislähettiläs Moratinosille , missä määrin luotamme heidän ponnisteluihinsa , jotta Euroopan ääni kuuluisi etsittäessä selkkaukseen rauhanomaista ratkaisua .
Ja vaikka Euroopan onkin vaikea puhua rauhanprosessista yksiäänisesti , se voi puhua ja sen on puhuttava siitä samassa luottamuksen ja solidaarisuuden hengessä .
Arvoisa puhemies , mielestäni tämä on sellainen tapaus , jossa erilaisista vivahteista huolimatta Euroopan parlamentissa vallitsee konsensus ja yksimielisyys Pattenin esittämistä yleisesti myönteisistä kannoista .
Koska käytettävissäni on vain muutama minuutti , haluaisin korostaa seikkaa , jonka lähes kaikki puhujat ovat maininneet , eli Euroopan väheksyttyä ja poliittisesti heikkoa roolia .
Vaatimus Euroopan roolin nostamisesta ei tarkoita vain sitä , että meidänkin pitäisi olla jollakin lailla läsnä saadaksemme osamme Yhdysvaltojen kunniasta , vaan koska mielestäni amerikkalaisten väliintulossa on jotain sairaalloista , mikä johtuu amerikkalaisten yksipuolisesta tavasta tarkastella monia Lähi-idän kysymyksiä silloin , kun kyseessä ovat asenteet sellaisia erilaisia maita kuin Irakia , Libyaa ja Syyriaa kohtaan sekä silloin , kun kyseessä on politiikka , jossa ei anneta paljoa arvoa kansainvälisen oikeuden perusperiaatteille .
Euroopan unioni voisi edistää tätä politiikkaa paljon tuntuvammin , määrätietoisemmin , voimakkaammin ja nojautuen YK : n tähän asti tekemiin päätöksiin .
Tätä taustaa vasten olen sitä mieltä , että jotkin asiat , kuten Israelin vetäytyminen vuonna 1967 miehittämiltään alueilta , ovat avainkohtia , joissa Euroopalla voisi olla myönteisiä voimavaroja.vapauttava rooli .
Arvoisa puhemies , arvoisa komission jäsen , hyvät parlamentin jäsenet , Israelin rauhanprosessi on pysähtynyt , ennen kuin se edes pääsi kunnolla käyntiin .
Se on valitettavaa !
Se ei kuitenkaan enää yllätä eikä se anna aihetta huoleen , mutta se osoittaa , kuinka tärkeää on , että Euroopan unioni ja Euroopan parlamentti tukevat Israelin ja Syyrian välistä rauhanprosessia , joka juuttui paikoilleen neljä vuotta sitten ja joka on yksi Lähi-idän rauhan keskeisistä rakenneosista .
Tämän rauhanprosessin turvallisuuspoliittinen ulottuvuus edellyttää malttia .
On ymmärrettävää , että presidentti Clinton haluaisi mielellään vielä saavuttaa virkakautensa lopuksi ulkopoliittisen voiton Lähi-idässä , mutta se ei saa johtaa hätiköityyn neuvottelutulokseen .
Jos Euroopan unioni kuuluu tämän alueen suurimpiin rahoittajiin ja jos se haluaa , että siihen suhtaudutaan vakavasti poliittisella tasolla , sen ei pidä ainoastaan korottaa ääntään , vaan sen on oltava ennen kaikkea myös tasapuolinen .
Sen on vältettävä saamasta puolueellisen mainetta .
Se ei ole aina onnistunut tässä asiassa menneisyydessä .
Tämän vuoksi sen näkyvyys Lähi-idässä on myös heikko .
Tässä yhteydessä minun on kysyttävä , miten koordinoitua Euroopan unionin ulkopolitiikka todella on .
Tämän kysymyksen taustalla ei ole ainoastaan ulkosuhteista vastaavan komission jäsen Chris Pattenin ja YUTP : n korkean edustajan , Javier Solanan , välinen tehtävänjako ; tämän kysymyksen taustalla on myös komission puheenjohtaja Prodin Libyan valtionpäämies Gaddafille esittämä kutsu .
Muistelen Lähi-idässä hyvin aktiivisesti toiminutta Itävallan entistä liittokansleri Kreiskya ; hän esitti tuolloin useita vuosia sitten Gaddafille kutsun ja aiheutti sillä enemmän vahinkoa kuin hyötyä .
Kun otetaan huomioon Golanin kukkuloiden palautusta koskeva turvallisuuspoliittinen ulottuvuus , EU : n on tehtävä selväksi , että tällainen askel voidaan toteuttaa Syyrian kanssa vain rauhanprosessin lopussa eikä sen alussa .
Syyrian vastasuorituksen ei pidä rajoittua vain diplomaattisten suhteiden normalisoimiseen Israelin kanssa .
Jopa kaikkialle yltävien rakettien aikakaudella meidän on torjuttava se vaara , että Golanin kukkuloilta voitaisiin ampua Israelin aluetta kohti , kuten vuonna 1967 .
Sitä varten tarvitaan tehokas valvontajärjestelmä .
Toiseksi Syyrian kanssa tehtävän rauhan on lopultakin johdettava myös rauhaan Libanonin kanssa .
Meidän on tuettava Israelin pääministeri Barakin tavoitetta vetää Israelin joukot Etelä-Libanonin turvavyöhykkeeltä heinäkuuhun 2000 mennessä .
Myös Syyrian olisi kuitenkin otettava vastaavia askelia , sillä Syyrian joukot ovat yhä vahvasti edustettuina Libanonissa Bekaanlaaksossa , ja sillä on yhä vaikutusvaltaa terroristijärjestöissä Libanonissa .
Syyrian vastuulla on lopettaa ainakin osa tästä Libanonissa tapahtuvasta terrorismista .
Viimeisin terroristi-isku Pohjois-Israelissa osoittaa , että siihen on pakottava tarve .
Ajankohta on otollinen Israelin ja Syyrian väliselle rauhalle , sillä valtionpäämies Assad haluaa ikänsä vuoksi luovuttaa seuraajalleen eli pojalleen järjestyksessä olevan hallinnon .
Sitä varten puuttuu yksi perusedellytys , nimittäin demokraattinen perusjärjestys .
Muilta osin EU voi tarjota seuraavaa : sen malli saavuttaa rauha talouspoliittisen yhdentymisen , avointen rajojen ja tulliesteiden poistamisen avulla , on malli , joka on esiteltävä koko Lähi-idässä niin , että se herättää kiinnostusta .
Arvoisa puhemies , arvoisa komission jäsen , olemme tietoisia tässä keskustelussa ja päätöslauselmassamme siitä tosiasiasta , että Lähi-idän rauhanprosessin täydellisen toteutumisen tiellä on vielä monia esteitä .
Näin ollen luotamme siihen , että alueen kansojen osoittama tahto saavuttaa rauha vallitsee pian kaikkialla , ja me pyydämme Euroopan unionia antamaan oman panoksensa esiintymällä tässä asiassa uudella tavalla etualalla .
Tunnustamme sen , että unionilla on ollut tehtävä hoidettavanaan tässä asiassa on muistutettu suurlähettiläs Moratinosin työstä , puheenjohtajavaltio Portugalin vierailusta ja seuraavasta tapaamisesta Moskovassa mutta haluamme tehtävän olevan tehokkaampi .
Neuvotteluiden uudelleen aloittaminen Syyrian ja Israelin välillä , vaikkakin siihen liittyy näinä päivinä esiin tulleita ongelmia , avaa uuden näkymän kohti oikeaa suuntaa , ja on tärkeää , että teot seuraavat Sharm el Sheikhissa sovittuja aikatauluja .
Yhteisessä päätöslauselmassamme muistutamme siitä , että avoimena olevia kysymyksiä on edelleen paljon ja ne ovat monimutkaisia , ehkä kaikkein monimutkaisimpia minua ennen puhuneet kollegat jo muistuttivat siitä , ja niihin pitää lisätä se tosiasia , että Libanon ei vieläkään istu neuvottelupöytään .
Euroopan unionin pitää siis tehdä yhteistyötä Yhdysvaltojen kanssa neuvotteluiden aktiivisena osapuolena ja toteuttaa yhteistyö voimakkaan poliittisen investoinnin kautta sekä tarkastelemalla koko Välimeren alueen tulevaisuutta ja sen kohtalon ruostumatonta suhdetta Eurooppaan .
Unionin pitää puuttua asiaan , koska tuon alueen epätasapaino , sota ja köyhyys , heijastuu jo meihin ja vaikuttaa yhä enemmän meidän aluettamme koskevaan poliittiseen , taloudelliseen ja sosiaaliseen suunnitelmaamme .
Toivon myös , että komissio ja neuvosto toimivat mahdollisimman johdonmukaisesti ja ymmärtävät sen , että nykypäivänä Välimeren alue on Euroopan unionille painopistealue .
Tästä huolimatta , jos Barcelonan prosessin kehityksestä tehdään rehellinen analyysi , pitää myöntää , että Euroopan laajentumiseen kohdistama huomio on nyt vaarassa ajaa tuon alueen politiikka byrokraattiseen kaavamaisuuteen käynnissä olevien ohjelmien ja kahdenvälisten sopimusten osalta .
Rauhanprosessissa saavutetut edistysaskeleet , poliittinen kehitys monissa asianomaisista maista , samoin kuin pyrkimys antaa uutta pontta alueellisille organisaatioille , kuten esimerkiksi Pohjois-Afrikan arabivaltioiden liitolle , osoittavat kuitenkin sen , että aika on kypsä uuden aktiivisuuden luomiseen Euroopan ja Välimeren välisessä kumppanuudessa .
Hyvät neuvoston ja komission ystävät , loppuyhteenvetona , sanoma , jonka haluamme teille välittää on se , että huolimatta rahataloudellisesta sitoumuksesta , jolla on edelleen tärkeä merkitys , Euroopan unionin rooli ei ole Lähi-idässä eikä koko Välimeren alueella vielä käynnissä olevien ja mahdollisten kehitysten tasolla .
Arvoisa puhemies , hyvät kollegat , haluaisin aloittaa oman puheenvuoroni iloitsemalla minäkin vuorostani siitä , että Israel on käynnistänyt uudelleen rauhanprosessin palestiinalaisten ja Syyrian kanssa .
Tämä on konkreettinen tulos pääministeri Ehud Barakin ja hänen hallituksensa raivokkaasta tahdosta varmistaa rauha turvallisissa oloissa .
Jokainen tuntee kuitenkin hyvin sisimmässään , ettei mikään ole koskaan helppoa ja ettei mitään ole voitettu etukäteen tällä alalla .
Olivatpa neuvottelut missä vaiheessa tahansa , kaikki on tällä hetkellä yhä mahdollista , niin hyvä kuin pahakin .
Siksi haluaisin itse ehdottaa Euroopan osalta kolmea asiaa : ensinnäkin sitä , että me eurooppalaiset pyrkisimme lopettamaan alituisen jankuttamisen , kuten ranskaksi sanotaan , arvostelumme tai hyvien tai huonojen pisteiden jakamisen .
Haluaisin toiseksi , ettemme enää käyttäisi liiaksi väärin nopeita Lähi-Idän kiertueita , jotka toteutetaan sitä paitsi usein ulkoministeri Madeleine Albrightin vanavedessä .
Haluaisin lopuksi ja ennen kaikkea , että ryhtyisimme perusteelliseen keskusteluun kaikkien kumppanien kanssa , ja etenkin Israelin kanssa , voidaksemme arvioida tarkoin heidän liikkumavaraansa ja määrittää ne tarkat kohdat , joihin voimme vaikuttaa .
Meidän on tätä varten voitava tavata henkilökohtaisesti pääministeri Ehud Barak , sillä hänellä on kädessään rauhan avaimet .
Ja olen varma , että palestiinalaiset ystävämme pitäisivät varmasti parempana sellaista Eurooppaa , joka olisi ymmärtäväisempi Israelia kohtaan , mutta joka kykenisi samalla Yhdysvaltain tavoin harjoittamaan painostusta tiettyjen lukkiutuneiden tilanteiden laukaisemiseksi .
Arvoisa puhemies , sanon puheenvuoroni lopuksi , että on aika lakata voivottelemasta heikkoa poliittista painoarvoamme .
Jos haluamme siirtyä tarkkailijan asemasta toimijan asemaan , meidän on osattava maksaa siitä poliittinen hinta .
Arvoisa puhemies , käännyn erityisesti puheenjohtajavaltio Portugalin puoleen ja toivotan Portugalin tervetulleeksi Euroopan unionin ministerineuvoston puheenjohtajavaltioksi .
Luulen , että Euroopan asema Lähi-idässä voi muuttua tulevaisuudessa .
Euroopan on voitava Yhdysvaltojen tavoin olla uskottava , saatava osakseen kunnioitusta ja Lähi-idän ainoan demokratian - Israelin - kansalaisten ja valitsijoiden laaja tuki .
Israelin kansan meitä kohtaan tuntemaa luottamusta on lisättävä .
Voimme tarkastella erästä EU : hun kuulumatonta valtiota , esimerkiksi Norjaa , joka on pääministeri Kjell Magne Bondevikin ja ulkoministeri Knut Vollebaekin johdolla pystynyt ylläpitämään hyviä suhteita sekä Israeliin että arabeihin luottamusta herättäneellä tavalla .
Suhteet eivät ole hyvät vain Israelin hallitukseen vaan myös Israelin kansaan .
Voimme ottaa oppia myös Alankomaista ja sen vesihankkeesta .
Luulen , että Portugalilla on EU : n puheenjohtajavaltiona kaikki mahdollisuudet työskennellä EU : n nimissä vesihuoltoon liittyvien kysymysten parissa , mikä on yksi EU : n keskeisimpiä tehtäviä Lähi-idässä .
Sallikaa minun päättää puheenvuoroni seuraavin sanoin : Israel on Lähi-idän ainoa demokratia .
Emme saa demokratian , poliittisen moninaisuuden ja ihmisoikeuksien puolesta kamppaillessamme koskaan unohtaa sitä , että Israel toimii esikuvana ja että Syyria presidentti Hafez el-Assadin johdolla on ehdottomasti alueen pahimpia diktatuureja .
Arvoisa puhemies , kuten tässä lähes kaikkien parlamentin poliittisten ryhmien huolena olevaa aihetta koskevassa kompromissipäätöslauselmassa sanotaan , Euroopan unionin Lähi-itää koskevat rahoitussitoumukset vaativat vastapainoksi selkeää poliittista läsnäoloa , ja unionin täytyisi voida osallistua kaikkiin rauhanprosessia koskeviin neuvotteluihin .
Useiden vuosikymmenien ajan lähes yhtä kauan kuin tällä alueella on käyty sotaa laajat kansalaisryhmät ovat ryhtyneet toimeen ja pyrkineet edistämään sitä , että osapuolten välisen vihan ja järjettömyyden tilalle tulisi rationaalisuutta , hyväntahtoisuutta ja puhdasta maalaisjärkeä .
Kaikesta huolimatta nämä päättäväiset mielenilmaukset eivät ole saaneet ansaitsemaansa vastakaikua yhteisön toimielimissä .
Asiasta on kyllä annettu merkittäviä julkilausumia , kuten esimerkiksi Venetsiassa , niitä on kyllä esitetty , mutta vuosien mittaan niiden voimakkuus on laantunut .
Tällainen politiikan puute , todellisen poliittisen tahdon puute toimia ja se , että samanaikaisesti esitetään niin monia ristiriitaisia kansallisia mielipiteitä , ei ainoastaan vahingoita unionin yhteistä Euroopan rakentamishanketta , vaan lisäksi tällä tavoin petetään niiden monien Euroopan ulkopuolisten tahojen odotukset , jotka niin mielellään haluaisivat nähdä , että saamme enemmän vastuuta ja että pystymme koordinoimaan ulko- ja muita politiikkoja asianmukaisesti .
Ihmettelen ja kysyn teiltä , arvoisat neuvoston ja komission edustajat , aiotaanko äskettäin luodun YUTP : n korkean edustajan tehtävän lisäksi soveltaa käytäntöön myös aitoa yhteistä ja yhteisön poliittista tahtoa .
Arvoisa puhemies , Eurooppa ei voi väittää viitoittavansa Lähi-Idän poliittisia näköaloja sulkemalla silmänsä tietyiltä tosiasioilta , vaikka ne olisivatkin epämiellyttäviä .
Iran vaati 1. tammikuuta 2000 Israelin valtion purkamista , aivan kuten Gaddafikin , jonka puheenjohtaja Prodi aikoo kuitenkin tavata lähiaikoina , mikä olisi virhe .
Ja kun luen , että juutalaisvaltio olisi purettava , kuulen kaikuna , että juutalainen kansa olisi tuhottava .
Me kaikki toivomme kaikesta sydämestämme , että rauha konkretisoituu Iranin kanssa eikä missään tapauksessa tätä suurta maata vastaan tai ilman sitä .
Palautan kuitenkin mieliinne , että Euroopan ja Iranin välissä on ne 13 juutalaista vankia , joista emme tiedä enää oikeastaan mitään paitsi sen , että he ovat hengenvaarassa .
Olemme tehneet aloitteita heidän hyväkseen , ja teemme niitä edelleen .
Sanon lopuksi , ettemme voi enää reagoimatta lukea lehdistä , että Euroopan julkisia varoja muka käytetään palestiinalaisalueilla vähintäänkin epäasiallisesti ja muuhun kuin ne on tarkoitettu .
Rauha rakentuu talouden ja kulttuurin kehityksen varaan .
Yhteisön varat on myönnettävä pelkästään tähän tarkoitukseen , ja pyydän komissiota käynnistämään arvioinnin , josta tehdään selkoa parlamentille kuuden kuukauden kuluessa .
Ilmoitan vastaanottaneeni työjärjestyksen 37 artiklan 2 kohdan mukaisesti kuusi päätöslauselmaesitystä .
Keskustelu on päättynyt .
Äänestys toimitetaan huomenna .
 
Vapauteen , turvallisuuteen ja oikeuteen perustuva alue Esityslistalla on seuraavana kansalaisvapauksien ja -oikeuksien sekä oikeus- ja sisäasioiden valiokunnan esittämät suulliset kysymykset neuvostolle ( B5-0040 / 99 ) ja komissiolle ( B5-0041 / 99 ) vuotuisesta ( 1999 ) keskustelusta vapauteen oikeuteen ja turvallisuuteen perustuvasta alueesta ( EU artikla 39 ) .
Arvoisa puhemies , vuoden 1999 tärkeitä tapahtumia ovat olleet Amsterdamin sopimuksen voimaantulo , Schengenin sopimuksen siirtäminen yhteisön toimivaltaan ja Tampereella pidetty ylimääräinen Eurooppa-neuvoston kokous .
Nämä ovat olleet merkittävimpiä niistä hetkistä , joina neuvosto on ilmaissut poliittisen tahtonsa luoda vapauteen , turvallisuuteen ja oikeuteen perustuva alue Euroopan unionissa .
Neuvosto on päättänyt laatia kansalaisten oikeuksia koskevan peruskirjan mistä olemme iloisia ; se on päättänyt panna täytäntöön perustamissopimuksen 13 artiklan , joka koskee kaikenlaisen syrjinnän ja muukalaisvihan vastaista taistelua , ja lisäksi se on päättänyt lähentää lainsäädäntöjä toisiinsa maahan pääsyyn ja oleskeluun oikeuttavia edellytyksiä koskevissa asioissa sekä taata maassa oleskeleville henkilöille oikeudenmukaisen ja tasavertaisen kohtelun unionin kansalaisten kanssa .
Neuvosto on myös päässyt poliittiseen yhteisymmärrykseen ja olemme siihen tyytyväisiä ensimmäisistä siviiliasioita koskevaan yhteistyöhön liittyvistä ehdotuksista .
Tänä vuonna on luotu yhteisön kehys oikeus- ja sisäasioita koskeville politiikoille .
Nämä on annettu yhden ainoan komission jäsenen , Antonio Vitorinon , hoidettavaksi , ja me olemme siihen tyytyväisiä .
Lisäksi hänen tehtäväkseen on annettu sellaisen välineen suunnittelu , jonka avulla voidaan tarkistaa , miten tässä asiassa ollaan todellisuudessa edistytty yhteisön tasolla , mutta myös ja tämä on mielestäni tärkeää jäsenvaltioiden tasolla .
Olemme iloisia ja onnittelemme neuvostoa näiden päätösten vuoksi , vaikka parlamentin mielestä Amsterdamin sopimukseen liittyikin eräs pettymys : se , että siinä lykättiin viidellä vuodella meidän tehtäväämme , meidän mahdollisuuttamme osallistua aktiivisesti ja valvoa demokraattisesti tätä vapauteen , turvallisuuteen ja oikeuteen perustuvaa aluetta sekä sitä tehtävää , joka tällä alueella on annettava yhteisön tuomioistuimelle .
Arvoisa puhemies , jos vuoden 1999 aikana tapahtunutta kehitystä tarkastellessamme , kuten parlamentin kuuluu tehdä perustamissopimuksessa annetun mandaatin mukaisesti , jätämme mahtipontiset julkilausumat ja siirrymme käsittelemään niitä päätöksiä , jotka on todella tehty ja toteutettu , maisema hämärtyy kaikesta huolimatta aika lailla .
Aivan kuin neuvostolla olisi useammat kuin yhdet kasvot ja enemmän kuin kaksi kättä , aivan kuin toinen vesittäisi sen , mitä toinen allekirjoittaa ja lupaa .
Kaikkein korkeimmalla tasolla tehdyistä sitoumuksista huolimatta neuvosto ei ole onnistunut tekemään sellaisia päätöksiä , jotka se on itse ottanut asialistalle .
Ohjelmien määrä kasvaa ja niissä on päällekkäisyyksiä , eikä ole keinoja , joilla voitaisiin tarkistaa niiden toteutus- ja tehokkuustasoa , tai ainakaan parlamentilla ei ole niitä .
Olemme toimittaneet neuvostolle useita kysymyksiä , ja tiedän , että puheenjohtajavaltio Portugali haluaa vastata niistä jokaiseen .
Toivottavasti tämä puheenjohtajakausi merkitsee alkua neuvoston asenteiden muutokselle parlamentin osalta .
Sanoin , että neuvoston tekemät päätökset ja todellisuudessa toteutetut politiikat eivät vastaa toisiaan .
Ryhmälläni ja myös tällä parlamentilla on epäilyksiä esimerkiksi yhdestä asiasta , jonka pitäisi olla hyvä uutinen : Schengenin sopimuksen sisällyttäminen yhteisön kehykseen .
Schengenin sopimus on sisällytetty tämän sanoimme aiemmin yhteisön säännöstöön , mutta sitä ei ole tehty kovinkaan avoimesti .
Tämän prosessin aikana parlamentti ei ole saanut yhtään tiedonantoa , sille ei ole esitetty yhtään kysymystä ; ei Yhdistyneen kuningaskunnan liittymisestä , ei Kreikan liittymisestä eikä myöskään Norjan ja Islannin kanssa käytävistä neuvotteluista .
Sama koskee maahanmuuttopolitiikkaa .
Olemme kuluttaneet aikaamme laatimalla kasoittain mietintöjä , mutta emme tiedä , mitä näille aloitteille on tapahtunut ; ne ovat kadonneet .
Toivomme , että vuosi 2000 olisi tapahtumien vuosi , koska vuosi 1999 oli odotusten vuosi .
Toivomme myös , että neuvosto yrittäisi tosissaan alistua parlamentin valvontaan .
Neuvosto on päättänyt , että oikeus- ja sisäasioita koskevan politiikan täytyy olla osa unionin rakennetta .
Neuvosto voi toimia päätöstensä pohjalta tai rajoittaa jatkossakin valitettavalla tavalla muiden toimielinten osallistumista tähän elintärkeään prosessiin .
Jos neuvosto valitsee jälkimmäisen vaihtoehdon , sen täytyy tietää , että siihen liittyy riskejä ja että se heikentää niitä perustuksia , joiden päälle vapauteen , turvallisuuteen ja oikeuteen perustuva alue rakennetaan .
Sitä vastoin luulen , että neuvosto voisi hyväksyä tarjouksen toimielinten välisestä sopimuksesta edetä toisella tavalla .
Täyttäkää velvollisuutenne parlamenttia kohtaan avokätisesti ja valmistelkaa sillä tavoin tulevaisuutta .
Antakaa Euroopan komissiolle riittävästi voimavaroja ja sille välttämätöntä tunnustusta , jotta se tekisi työnsä hyvin ja jotta se voisi varmistaa sekä yhteisön että jäsenvaltioiden tasolla tapahtuneen todellisen edistyksen .
Näin voimme myös neuvosto voi olla Tampereella tehtyjen päätösten tasalla ja edetä kohti vapaampaa , oikeudenmukaisempaa ja turvallisempaa unionia .
Arvoisa puhemies , hyvät jäsenet , arvoisa komission jäsen , olen liikuttunut saadessani jälleen tulla parlamenttiin , tällä kertaa neuvoston jäsenenä .
Olin Portugalin ensimmäisiä parlamentin jäseniä , sillä juuri me otimme vuonna 1986 ensimmäiset askeleet parlamentissa Portugalin integroimiseksi Euroopan unioniin , ja arvoisa puhemies , hyvät jäsenet , minun on sanottava teille , että täällä saamallani kokemuksella , poliittisella kokemuksella , oli erittäin suuri merkitys elämälleni , ja se panos , jonka me kaikki saatoimme tiedoillamme ja työskentelyllämme antaa Euroopan rakentamiseen , sävytti pysyvästi täällä viettämiäni vuosia ja on muodostunut tärkeäksi koko elämäni kannalta .
Sen tähden olen ylpeä ja tyytyväinen voidessani jälleen olla täällä , sillä olen saanut tavata uudestaan eräät silloiset kollegani , jotka ovat edelleen parlamentin jäseniä .
Haluan nyt sanoa heille , että puheenjohtajavaltio Portugali - ja minä itse sekä oikeusministeri , me nimittäin olemme vastuussa oikeus- ja sisäasioista - haluamme aloittaa kokonaan uuden aikakauden yhteistyössämme parlamentin kanssa ; haluamme edistää neuvoston ja parlamentin välisiä suhteita , ja varmastikin sekä oma kokemukseni Euroopan parlamentin jäsenenä että kansallisen parlamenttimme ansioituneen jäsenen , kollegani oikeusministerin kokemus työskentelystä parlamentissa tulevat antamaan leimansa tälle uudelle aikakaudelle .
Ensimmäinen tuntuma uuteen aikakauteen saatiin jo ennen Portugalin puheenjohtajakauden alkua , jolloin tapasimme kansalaisvapauksien ja -oikeuksien sekä oikeus- ja sisäasioiden valiokunnan puheenjohtajan ja varapuheenjohtajan Brysselissä .
Meillä oli myös mahdollisuus kutsua valiokunnan puheenjohtaja , parlamentin jäsen Watson , sekä muutamia valiokunnan jäseniä Lissaboniin , jossa kerroimme heille , millaisia suunnitelmia meillä on Portugalin puheenjohtajakaudelle tässä suhteessa .
Annoimme tuolloin myös erään lupauksen , ja tuon saman lupauksen haluan nyt juhlallisesti antaa myös täällä : neuvoston edustaja , ja nimenomaan poliittisen tason edustaja eikä virkamies , siis joku meidän kabinettimme jäsen , tulee seuraamaan työskentelyä kaikissa kansalaisvapauksien ja -oikeuksien sekä oikeus- ja sisäasioiden valiokunnan kokouksissa ...
( Suosionosoituksia ) ja aina kun valiokunta katsoo tarpeelliseksi ja puheenjohtaja pyytää , joko minä itse tai oikeusasioista vastaava kollegani tulemme itse Brysseliin osallistuaksemme kokoustyöskentelyyn .
Annamme jo tänään kansalaisvapauksien valiokunnan puheenjohtajalle neuvoston alustavat kokousaikataulut maaliskuulta ja toukokuulta , jotta he voivat tutustua hyvissä ajoin niihin asioihin , neuvostossa tuolloin käsitellään .
Vuoden 1999 osalta haluaisin sanoa , että laadimme parhaillaan arviota Saksan ja Suomen puheenjohtajakaudesta , ja saatuamme työmme päätökseen tulemme sen vuoksi antamaan myös kirjallisen vastauksen parlamentin jäsen Anna Terrón i Cusílle , joka on esittänyt täällä sitä koskevan pyynnön valiokunnan puolesta , niiden suullisten vastausten lisäksi , jotka täällä annamme arvoisalle parlamentin jäsenelle .
Haluan siitä huolimatta joka tapauksessa sanoa , että neuvoston käsityksen mukaan vuosi 1999 oli varsin merkittävä oikeus- ja sisäasioiden alalla .
Yhteistyöhön oikeus- ja sisäasioissa vaikuttivat merkittävästi Amsterdamin sopimuksen voimaantulon aiheuttamat muutokset ja erityisesti Schengenin säännöstön sisällyttäminen unioniin .
On myönnettävä , että Saksan puheenjohtajakaudella oli tässä mielessä tärkeä tehtävä , koska juuri sen aikana siirryttiin Maastrichtin järjestelmästä Amsterdamin järjestelmään .
Suomen puheenjohtajakauden alkaessa 1. heinäkuuta käynnistyi Europolin toiminta .
Kolmas merkittävä tapahtuma oli Tampereen huippukokous , jolloin Eurooppa-neuvosto käsitteli pelkästään oikeus- ja sisäasioita .
Tampereen huippukokousta luonnehti uudenlainen henki , ja tuossa kokouksessa vahvistettiin , että vapauteen , turvallisuuteen ja oikeudenmukaisuuteen perustuva alue tulee jatkuvasti olemaan poliittisen asialistan kärjessä .
Puheenjohtajavaltio Portugali vahvistaa täällä nimenomaan myös omasta puolestaan , että vapauteen , turvallisuuteen ja oikeudenmukaisuuteen perustuvaan alueeseen liittyvät kysymykset tulevat meidän tahdostamme edelleenkin pysymään poliittisen asialistan kärjessä .
Vastatessani niihin kysymyksiin , jotka parlamentin jäsen Anna Terrón i Cusí esitti omasta puolestaan , pyrin käsittelemään nimenomaan sisäasioihin liittyviä näkökohtia , ja tämän jälkeen kollegani tarkastelee oikeusasioihin liittyviä näkökohtia .
Kuten tiedetään , Schengenin säännöstä sovelletaan täysimääräisesti kymmenessä maassa , ja pyrimme siihen , että vuoden 2000 aikana voitaisiin tehdä päätös Schengenin säännöstön saattamisesta voimaan myös Tanskassa , Suomessa ja Ruotsissa sekä Islannissa ja Norjassa .
Neuvoston pääsihteeristö on laatinut julkaisusarjan , joka sisältää koko Schengenin säännöstön , ja kaikkien kieliversioiden valmistuttua se on tarkoitus julkaista virallisessa lehdessä .
Tällä hetkellä se on käytettävissä kuudella kielellä , ja muita kieliversioita viimeistellään parhaillaan .
Yksi kysymyksistä liittyy maahanmuuttoa ja turvapaikkaoikeutta koskeviin ohjelmiin sekä niiden soveltamiseen KIE-maissa .
Maaliskuussa 1998 neuvosto hyväksyi Odysseys-ohjelman , jonka tarkoituksena on edistää koulutusta , vaihtoa ja yhteistyötä sellaisten politiikkojen alalla , jotka koskevat turvapaikkaoikeutta , maahanmuuttoa ja ulkorajojen ylittämistä .
Ohjelma on otettu käyttöön jokaisessa 15 jäsenvaltiossa , ja siihen voidaan ottaa mukaan myös hakijavaltiot sekä mahdollisesti eräät kolmannet maat .
Ohjelma kattaa vuosien 1998 - 2002 välisen ajan , ja sen toteuttamiseen varattu ohjeellinen rahoitus on 12 miljoonaa euroa .
Jäsenyyttä hakeneet maat voidaan ottaa mukaan sellaisiin hallintokomitean valitsemiin hankkeisiin , joissa niiden osallistuminen on tarkoituksenmukaista ohjelman tavoitteiden kannalta .
Vuodeksi 2000 tarkoitettu rahoituskehys on kolme miljoonaa euroa .
Vuonna 1999 komissio sai 80 hakemusta , joissa haettiin rahoitusta yhteensä 7,5 miljoonan euron edestä , ja käytettävissä oleva rahoituskehys vuodelle 1999 on kolme miljoonaa euroa .
Komissio esittää hyväksyttäväksi 35 hanketta , joiden rahoitus on 12 hankkeen osalta alle 50 000 euroa ja 23 hankkeen osalta yli 50 000 euroa .
Oisin-ohjelman puitteissa hyväksyttiin varainhoitovuoden 97 aikana hankkeita , jotka liittyivät seminaareihin , koulutukseen , virkamiesten vaihtoon , tutkimukseen ja operatiivisiin toimiin .
Hankkeita oli kaikkiaan 62 , ja seitsemän niistä koski hakijavaltioita .
Schengenin tietojärjestelmän toiminnasta on tässä yhteydessä syytä todeta , että kaikki jäsenvaltiot ovat suhtautuneet erittäin myönteisesti sen toimintaan ja käyttöön .
Järjestelmä on tuottanut entistä enemmän tuloksia , ja myös raportointien määrä on jatkuvassa kasvussa .
Tullitietojärjestelmän kehittämiseksi komission yksiköiden kanssa on sovittu erityisestä menetelmästä , jonka avulla järjestelmän toimintakelpoisuus voidaan varmistaa jo sen väliaikaisen käytön yhteydessä heti kun tullitietojärjestelmää koskeva sopimus on ratifioitu tarpeeksi monessa maassa .
Arvoisa parlamentin jäsen käsitteli puheenvuorossaan myös toimielinten välistä sopimusta .
Minun pitäisi oikeastaan puhua tästä asiasta vasta sen jälkeen , kun oikeusasioista vastaava kollegani on voinut käyttää puheenvuoron , mutta luonnollisesti ne näkökohdat , jotka tässä yhteydessä tuon esiin , ovat tulosta mielipiteiden vaihdosta neuvostossa ja erityisesti kollegani ja minun välillä .
Sen lisäksi , mitä jo aiemmin mainitsin komission ja parlamentin välisestä uudenlaisesta ja entistä tiiviimmästä yhteydenpidosta sekä parlamentin mahdollisuudesta saada hyvissä ajoin tietoja neuvostossa käsiteltävistä asioista , tahtoisin tässä yhteydessä vielä luvata , että Euroopan parlamenttia tullaan kuulemaan ja sille tullaan antamaan tarpeellisia tietoja muulloinkin kuin perustamissopimukseen kirjatuissa tapauksissa , niiden osaltahan meillä on siihen velvollisuuskin , eli aina silloin kun katsomme aiheelliseksi kuulla parlamenttia muistakin asioista , ja parlamentti tulee myös olemaan suorassa yhteydessä komissioon sellaisissa asioissa , joissa parlamentin kannanotto on tarpeellinen .
Mitä tulee erityisesti tiedottamiseen , tulemme olemaan yhteydessä parlamenttiin aina kun on kyse asioista , jotka liittyvät olennaisesti vapauteen , turvallisuuteen ja oikeudenmukaisuuteen perustuvan alueen luomiseen , ja näin ollen neuvoston ja parlamentin välinen kumppanuus , joka perustuu komission ja komission jäsen António Vitorinon ansiokkaaseen työskentelyyn , on omiaan myötävaikuttamaan siihen , että vapauteen , turvallisuuteen ja oikeudenmukaisuuteen perustuvan alueen luomista voidaan ratkaisevalla tavalla edistää Portugalin puheenjohtajakauden aikana .
( Jatkuvia suosionosoituksia ) Arvoisa puhemies , arvoisat parlamentin jäsenet , arvoisa komission jäsen , minä en puolestani ole koskaan ollut Euroopan parlamentin jäsen , joten varmaankin ymmärrätte , että olen vieläkin liikuttuneempi kuin kollegani Fernando Gomes saadessani olla täällä läsnä .
Kuten parlamentin jäsen Anna Terrón puheenvuorossaan totesi , vuosi 1999 toi tullessaan suuria odotuksia oikeus- ja sisäasioiden alalla .
Nuo odotukset muotoutuivat Amsterdamin sopimuksen tullessa voimaan , ne muotoutuivat myös Tampereen Eurooppa-neuvoston päätelmissä , mutta tästä vuodesta alkaen on ensiarvoisen tärkeää muuttaa nuo odotukset todellisiksi teoiksi , aikaansaannoksiksi , ja me kaikki tiedämme , miten tärkeää sen vuoksi on , että neuvosto hyväksyy mahdollisimman pian tulostaulun , jota komission jäsen António Vitorino parhaillaan laatii .
Haluan myös omasta puolestani tuoda vielä kerran esiin puheenjohtajavaltio Portugalin hartaan toiveen siitä , että tulostaulua koskeva poliittinen sopimus saataisiin aikaan ennen Lissabonissa 3. ja 4. maaliskuuta kokoontuvaa epävirallista Eurooppa-neuvostoa .
Mitä tulee parlamentin jäsen Anna Terrónin esittämiin konkreettisiin kysymyksiin , ne voitaisiin nähdäkseni jakaa kolmeen pääryhmään : järjestäytyneen rikollisuuden torjumiseen , oikeudellisen verkoston toimintaan erityisesti rikosasioissa sekä Europolin toimintaan .
Järjestäytyneen rikollisuuden torjumiseksi toteutettiin vuonna 1999 eräitä tärkeitä Wienin toimintasuunnitelmaan sisältyviä toimia , joista voidaan mainita erityisesti Euroopan ammattiyhdistysten peruskirjan laatimiseen johtaneet toimet sekä jäsenvaltioiden välisen yhteistyön ja yhteydenpitojärjestelyjen kehittäminen rahanpesun torjumiseen liittyvien tärkeiden tietojen saamiseksi ; lisäksi tahtoisin korostaa Suomen puheenjohtajakaudella tehtyä merkittävää aloitetta , joka koskee erästä neuvoston päätöstä ja joka on parhaillaan monialaisen työryhmän arvioitavana .
Työskentelyä tällä saralla on jatkettava ja laajennettava ensinnäkin hyväksymällä mahdollisimman pian järjestäytyneen rikollisuuden torjumista koskeva unionin strategia alkaneelle vuosituhannelle , ja toiseksi pyrkimällä voittamaan ne vaikeudet , jotka erityisesti neuvoston tasolla johtuvat siitä , että järjestäytyneen rikollisuuden eri aloja koskeva arviointi on tällä hetkellä varsin hajanaista .
Tässä mielessä haluankin tuoda erityisesti esiin , että arvostamme suuresti yhteistyötä , jota jo nyt teemme seuraavan puheenjohtajavaltion Ranskan kanssa laajennetun neuvoston eli oikeus- ja sisäasiain neuvoston ja talous- ja raha-asioita käsittelevän neuvoston kokouksen toteuttamiseksi .
Se ei saa muodostua pelkäksi mediatapahtumaksi , joten sitä on valmisteltava huolellisesti sekakomiteassa , jonka kokoonpanosta puheenjohtajavaltio Portugali on jo tehnyt aloitteen .
Toinen keskeinen ulottuvuus järjestäytyneen rikollisuuden torjumisessa koskee suhteita kolmansiin maihin .
Sen lisäksi , että asiantuntijoista koostuva ryhmä työskentelee parhaillaan liittyvistä edeltävän sopimuksen aikaansaamiseksi , on syytä korostaa , että Euroopan unioni ja Venäjän federaatio ovat laatineet järjestäytyneen rikollisuuden torjumista koskevan yhteisen toimintasuunnitelman , joka on nyt viimeisteltävänä , ja että jäsenvaltioiden Moskovassa toimivien yhteyshenkilöiden välillä on voitu toteuttaa useita tapaamisia .
Tämän lisäksi useita muitakin aloitteita on kehitetty edelleen .
Tähän alaan liittyy myös kysymys Euroopan unionin väliintulosta Yhdistyneiden Kansakuntien järjestäytyneen rikollisuuden torjumista koskevan yleissopimuksen ja sen pöytäkirjojen sekä eräiden Euroopan neuvostossa valmisteltavien yleissopimusten , erityisesti tietoverkkorikollisuutta koskevan yleissopimuksen nojalla .
Tämä kysymys on saanut varsin huomattavan sijan oikeus- ja sisäasioita koskevassa ohjelmassa , ja sen vuoksi puheenjohtajavaltio katsoo , että perustamissopimuksen VI osaston ensimmäisen kappaleen valossa on tarkoituksenmukaista tutkia sopivia tapoja tiedottaa Euroopan parlamentille nykyistä tehokkaammin näiden Yhdistyneiden Kansakuntien johdolla käytävien neuvottelujen etenemisestä ja lopputuloksesta .
Oikeudellisen yhteistyön alalla on tapahtunut huomattavaa kehitystä , josta voidaan erityisesti mainita Euroopan oikeudellisen verkoston käyttöön tarkoitetun telejärjestelmän toiminnan käynnistyminen vuoden 1999 lopussa sekä monialaisen työryhmän puitteissa toteutetut toimet , joiden turvin vuotta 1997 koskeva toimintasuunnitelma voidaan panna täytäntöön .
Haluamme kaikesta huolimatta korostaa , että on ensiarvoisen tärkeää hyväksyä mahdollisimman pian strategia uudelle vuosituhannelle , sillä se voi antaa uusia virikkeitä edellisen toimintasuunnitelman perusteella tehdylle työlle , ja se turvaa tuon työn jatkuvuuden .
Oikeudellisen yhteistyön alalla on edistytty tuntuvasti myös euron rikosoikeudellisen suojan osalta , ja Euroopan parlamentissa on parhaillaan käsiteltävänä puitepäätös , jonka strateginen merkitys on huomattava .
Meidän näkemyksemme mukaan euron rikosoikeudellisen suojan uskottavuus edellyttää , että tähän tarkoitukseen ei ole olemassa useita eri välineitä , ja sen vuoksi meidän kaikkien olisi pyrittävä siihen , että maaliskuussa hyväksytään yksi ainoa väline , joka koskee kaikkia tuolloin käsiteltäviä asioita eli sekä niitä , jotka ovat tulosta Ranskan aiemmin esittämistä aloitteista , että niitä , joiden hyväksymistä komissio pitää erityisen tärkeänä .
On myös tärkeää toteuttaa oikeudellisen yhteistyön alalla tuomioiden vastavuoroista tunnustamista koskevia toimenpiteitä , ja tähänastisen työskentelyn valossa näyttääkin mahdolliselta , että ainakin omaisuuden takavarikoinnin osalta voidaan lähiaikoina hyväksyä toimenpiteitä , jotka mahdollistavat tuomioiden vastavuoroisen tunnustamisen .
Mitä tulee Europoliin , sen toiminta käynnistyi juuri vuonna 1999 , ja tuolloin neuvosto hyväksyi useita eri välineitä Europolin toiminnan mahdollistamiseksi .
On kuitenkin selvää , että ratkaisematta on edelleen eräs perusluonteinen kysymys , joka liittyy Europolin demokraattiseen ja oikeudelliseen valvontaan , ja luonnollisestikin Tampereella valittu poliittinen linja , jonka mukaan Europolin toimintavaltuuksia laajennetaan erityisesti operationaalisen ulottuvuuden osalta , antaa tälle kysymykselle aivan uudenlaisen sisällön .
Ranskan puheenjohtajakauden tuloksena meillä on eräs merkittävä valmisteluasiakirja , jossa esitetään erilaisia skenaarioita Europolin demokraattiseen ja oikeudelliseen valvontaan liittyvien kysymysten ratkaisemiseksi .
Omasta puolestaan puheenjohtajavaltio Portugali aikoo lähiaikoina laatia Eurojust-verkostoa koskevan valmisteluasiakirjan , sillä vaikka Europolin oikeudellista valvontaa ei tietenkään tarvitse välttämättä toteuttaa juuri Eurojustin välityksellä , ei tätäkään mahdollisuutta voida toistaiseksi myöskään sulkea pois .
Sen tähden on erittäin tärkeää , että neuvostossa käydään samanaikaisesti keskustelu sekä Europolin että Eurojustin kehittämisestä , jotta niitä koskevat johtopäätöksetkin voitaisiin tehdä samaan aikaan .
Uskon , että juuri tuo keskustelu , samoin kuin vuoropuhelu , joka on käytävä myös neuvoston ja parlamentin välillä Europolin ja Eurojustin kehittämisestä , tarjoaa mahdollisuuden löytää institutionaaliselta kannalta hyväksyttävä ratkaisu neuvoston ja parlamentin välisiin yhteyksiin Europolin osalta .
Olemme selvillä parlamentin kannasta ja tiedämme , että parlamenttikin on puolestaan selvillä neuvoston oikeudellisten yksiköiden kannasta näihin kysymyksiin .
Uskon , että tämä kysymys voidaan ratkaista lopullisesti Europolin demokraattista valvontaa koskevan kysymyksen yhteydessä , ja tuolloin hyväksyttävä ratkaisu voi osaltaan kannustaa ja lujittaa kaikkien toimielinten välistä yhteistyötä .
Arvoisa puhemies , hyvät parlamentin jäsenet , arvoisat neuvoston jäsenet , tarkoitukseni ei ole kilpailla ministereiden kanssa siitä , kuka meistä on liikuttunein , sillä oikeastaan minun on aivan ensimmäiseksi sanottava , että en ole liikuttunut vaan hämilläni , sillä ensimmäistä kertaa puheenjohtajuutta hoitaa kaksi ystävääni .
Toivonkin hartaasti , että tuo seikka ei vaikuta unionin toiminnalle niin välttämättömään vallan hajauttamisen periaatteeseen .
Tämän jälkeen haluaisin kiittää parlamentin jäsen Anna Terrónia kysymyksestä , joka antaa aiheen tämän vaalikauden ensimmäiseen keskusteluun vapauteen , turvallisuuteen ja oikeudenmukaisuuteen perustuvasta alueesta , ja haluan myös kiittää kaikkia parlamentin jäseniä , jotka eri valiokunnissa ovat osallistuneet aktiivisesti tämän vuosittaisen keskustelun valmisteluun , samoin kuin kaikkia kansallisten parlamenttien jäseniä ja kansalaisyhteiskunnan edustajia .
Haluaisin tässä ensimmäisessä puheenvuorossani esitellä parlamentille komission näkemyksen vuoden 1999 merkittävimmistä tapahtumista .
Olen vakuuttunut siitä ja samalla myös erittäin tyytyväinen siihen , että vuosi 1999 merkitsi käännekohtaa , jolloin vapauteen , turvallisuuteen ja oikeudenmukaisuuteen perustuvan alueen luomiseen liittyvät kysymykset saivat entistä lujemman jalansijan unionissa .
Kuten täällä on jo sanottu , Amsterdamin sopimus tuli voimaan toukokuussa , ja aivan kuten parlamenttikin totesi , tuon tapahtuman suurin merkitys on siinä , että Amsterdamin sopimuksessa tunnustetaan tarve luoda vapauteen , turvallisuuteen ja oikeudenmukaisuuteen perustuva alue .
Vapauteen , turvallisuuteen ja oikeudenmukaisuuteen perustuva alue merkitsee samaan aikaan sekä laadullisesti merkittävää että unionin kehityksen kannalta johdonmukaista ja välttämätöntä askelta sisämarkkinoiden rakentamisen , yhtenäisvaluutan käyttöönoton ja yhteisen ulko- ja turvallisuuspolitiikan luomisen jälkeen .
Tässä on kyse sellaisesta asiasta , jota voidaan pitää pikemminkin unionin kansalaisten kuin toimielinten hankkeena .
Sen vuoksi kaikille unionin alueella asuville on taattava todellinen liikkumisen vapaus ja pidettävä samalla mielessä , että tuo vapaus voidaan toteuttaa vain turvallisissa oloissa ja vain sillä ehdolla , että se perustuu vakaaseen ja tehokkaaseen oikeusjärjestelmään , joka on helposti ja tasavertaisesti kaikkien kansalaisten ulottuvilla ja johon kansalaiset voivat todella luottaa .
Unionin luja tahto toteuttaa vapauteen , turvallisuuteen ja oikeudenmukaisuuteen perustuva alue sai vahvistuksensa Tampereella .
Haluaisinkin korostaa Eurooppa-neuvoston lähettämää voimakasta poliittista viestiä ja omasta puolestanikin tähdentää sitä merkitystä , jonka hallitusten päämiehet ja unionin hallitus antavat tälle perusluonteiselle suunnitelmalle , samoin kuin niitä poliittisia suuntaviivoja ja painopisteitä , jotka mahdollistavat vapauteen , turvallisuuteen ja oikeudenmukaisuuteen perustuvan alueen toteuttamisen viiden seuraavan vuoden aikana asteittain etenevän strategian mukaisesti ennen kaikkea alueena , jossa kaikki sen kolme osatekijää ovat keskenään tasapainossa : vapaus , turvallisuus ja oikeudenmukaisuus .
Myös puheenjohtajavaltio Saksan tekemä aloite perusoikeuskirjan laatimisesta kuului vuoden 1999 merkittäviin tapahtumiin .
Euroopan unionin nykyisessä kehitysvaiheessa olisi nähdäkseni hyvinkin aiheellista koota unionin voimassa olevat perusoikeudet yhdeksi perusoikeuskirjaksi , jolloin ne saisivat lisää näkyvyyttä ja olisivat kaikkien kansalaisten ulottuvilla .
Kuten olen jo useaan otteeseen todennut , sekä minä omasta puolestani että komissio kokonaisuutena kannatamme ajatusta sellaisen perusoikeuskirjan laatimisesta , joka heijastaisi mahdollisimman laaja-alaisesti jäsenvaltioiden perustuslakeihin sisältyviä yhteisiä perinteitä ja yhteisöoikeuden yleisiä periaatteita sekä niiden dynaamista kehityskulkua ja jossa ei niin muodoin tyydyttäisi pelkästään toteamaan niiden pienintä yhteistä nimittäjää .
Tulen komission edustajana valvomaan asian etenemistä ja varmistamaan , että sekä tuo perusoikeuskirja että siitä aiheutuvat toimet lujittavat entisestään unionia yhteisönä , joka perustuu kaikkien perusoikeuksien - Euroopan yhteisen perinnön elimellisen osan - kunnioittamiseen .
Ainoastaan siten voimme osaltamme oikeuttaa kaikkien , poikkeuksetta kaikkien eurooppalaisten silmissä suunnitelman laajentuneesta unionista , joka perustuu oikeuksien ja vapauksien kunnioittamiseen , ihmisten ja omaisuuden turvaamiseen sekä tehokkaaseen oikeudelliseen suojaan - unionista , joka perustuu juuri samoihin poliittisiin arvoihin , jotka muodostavat nykyisten demokratioiden arvoperustan .
En halua myöskään jättää mainitsematta sitä , että vuonna 1999 alkoi Euroopan parlamentin vaalikausi 1999-2004 ja että viime vuonna aloitti toimintansa myös uusi komissio ja niin ollen myös pelkästään oikeus- ja sisäasioista vastaava komission jäsen .
Näiden tapahtumien lisäksi tahtoisin muistuttaa parlamentille eräistä vuonna 1999 päätetyistä asioista .
Maahanmuuton , ulkorajojen ja turvapaikkaoikeuden osalta komissio esitti ehdotuksen asetukseksi Eurodac-tietokannan perustamisesta sekä ehdotuksen direktiiviksi säännöistä , jotka koskevat kolmansien maiden kansalaisten unioniin pääsyä perheiden yhdistämiseksi osana unionissa laillisesti oleskelevien henkilöiden integroimiseksi tarkoitettua politiikkaa .
Jätimme käsiteltäväksi myös yhteistä turvapaikkamenettelyä koskevan tiedonannon sekä suosituksen päätökseksi , jonka perusteella komissio valtuutetaan neuvottelemaan Islannin ja Norjan kanssa sopimuksesta , jonka tarkoituksena on ulottaa Dublinin yleissopimukseen sisältyvä säännöstö koskemaan Euroopan unionin jäsenvaltioiden lisäksi myös noita kahta maata .
Komissio on osallistunut aktiivisesti turvapaikka- ja maahanmuuttoasioiden korkean tason työryhmän työskentelyyn , ja tuon työskentelyn tuloksena komissio esitti viime joulukuussa ehdotuksen , jonka tarkoituksena on luoda edellytykset Euroopan pakolaisrahaston perustamiseksi .
Oikeudellisen yhteistyön alalla komissio on esittänyt useita asetusehdotuksia tiettyjen yleissopimusten yhteisöllistämiseksi : yleissopimus oikeudellisesta yhteistyöstä ja tuomioiden täytäntöönpanosta siviili- ja kauppaoikeudellisissa asioissa ( Bryssel I ) , yleissopimus tuomioistuinten tuomivallasta sekä tuomioiden tunnustamisesta ja täytäntöönpanosta avioliittoa koskevissa asioissa ( Bryssel II ) ja yleissopimus oikeudenkäynti- ja muiden asiakirjojen tiedoksiannosta siviili- ja kauppaoikeudellisissa asioissa .
Esitimme vuonna 1999 myös tiedonannon rikosten uhrien asemasta unionissa , ja aloitimme siinä pohdinnan , jota Tampereella kehitettiin edelleen .
Tiedonannossa tuodaan esiin , että on välttämätöntä määritellä vähimmäisvaatimukset rikosten uhrien suojalle , erityisesti oikeussuojan saatavuudelle ja uhrien oikeudelle saada vahingonkorvauksia , oikeudenkäyntikulut mukaan luettuina .
Lisäksi haluaisin mainita esittämämme ehdotuksen päätökseksi muita maksuvälineitä kuin käteistä rahaa koskevien petosten ja väärennösten torjumisesta .
Unionin lainsäädäntöohjelman alalla komissio esitti taloudellisen rikollisuuden torjumiseen tarkoitetun ehdotuksen direktiiviksi rahanpesua koskevan nykyisen direktiivin muuttamisesta .
Vuosi 1999 merkitsi myös Europolin toiminnan käynnistymistä , ja kuten puheenjohtajavaltio Portugalin edustaja totesi , oikeus- ja sisäasioiden alalla on nyt alkanut uusi aikakausi .
Sen tähden nyt on myös pohdittava , millä tavoin tullaan käytännössä toteuttamaan ne uudet toimivaltuudet , jotka Europolille annetaan Amsterdamin sopimuksen nojalla , ja komissio toivoo vilpittömästi , että samassa yhteydessä keskustellaan myös Europolin demokraattisesta valvonnasta sekä Europolin ja muiden asianmukaisten oikeudellisten elinten , erityisesti Eurojustin välisestä yhteistoiminnasta .
Vuonna 1999 komissio esitti myös ehdotuksensa Euroopan huumausaineiden torjuntaa koskevaksi toimintasuunnitelmaksi , joka on Helsingin Eurooppa-neuvoston hyväksymän strategian perustana .
Tuo suunnitelma , joka ei tosin ole kaiken kattava , oikeuttaa minut kuitenkin tuomaan vielä kerran esille neuvoston puheenjohtajan ja parlamentin edessä vakaan käsitykseni , jonka mukaan vuosi 1999 merkitsi unionin toiminnan vahvistamista tällä keskeisellä alalla , mutta samalla se on myös merkinnyt , niin uskon , jo nyt alkua aivan uudelle vaiheelle , jonka aikana tarkoituksemme on edetä nopeammin kohti vapauteen , turvallisuuteen ja oikeudenmukaisuuteen perustuvan alueen luomista .
Sen tähden on selvää , että vuonna 2000 edetään vaiheeseen , jolloin todella testataan Euroopan toimielinten kyky vastata kansalaisten vaatimuksiin vapaasta liikkuvuudesta kansalaisten oikeuksia kunnioittaen sekä turvallisissa ja oikeudenmukaisissa oloissa .
Yhtä lailla voidaan sanoa , että vuosi 2000 tulee merkitsemään neuvostolle , parlamentille ja komissiolle vaihetta , jolloin testataan poliittinen tahto todella suhtautua Amsterdamin sopimukseen vakavasti ja luoda laajentuneen unionin perustat seuraavaa vuosikymmentä varten .
Kuten aiemmin jo totesin , komissio on tietoinen omasta vastuustaan , ja tällä hetkellä se viimeistelee parhaillaan ensimmäistä luonnosta tulostauluksi , jonka avulla kaikki toimielimet sekä muut asiaankuuluvat tahot voivat arvioida , missä määrin on edistytty tarpeellisten toimenpiteiden toteuttamisessa sekä Wienin toimintasuunnitelmassa ja Tampereen Eurooppa-neuvoston päätelmissä asetettujen määräaikojen noudattamisessa .
Tuo tulostaulu ei tule olemaan pelkästään lainsäädäntöohjelmaan liittyvä väline , vaan yhtä lailla ja ennen kaikkea sen tehtävänä on toimia välineenä , jonka avulla voidaan lisätä kaikkien Euroopan toimielinten avoimuutta ja vastuuta kansalaisten edessä .
Näin siitä syystä , että vapauteen , turvallisuuteen ja oikeudenmukaisuuteen perustuva alue on tarkoitettu juuri kansalaisia varten .
Sen kehittämisessä saavutettu edistys ei tule olemaan komission ja neuvoston ansiota eikä edes Euroopan parlamentin ansiota , vaan Euroopan toimielinten ja jäsenvaltioiden välisen yhteistyön ansiota , sillä kuten täällä on jo todettu , tietyt tulostauluun liittyvät tehtävät kuuluvat jäsenvaltioille itselleen toissijaisuusperiaatteen mukaisesti .
Aikomukseni on kiertää seuraavien viikkojen aikana jäsenvaltioiden pääkaupungeissa ja keskustella kunkin maan oikeusministerin ja sisäministerin kanssa kuullakseni heidän näkemyksensä .
Minulla tulee varmasti olemaan mahdollisuus keskustella tulostaulua koskevasta suunnitelmasta myös Euroopan parlamentin sekä kansalaisyhteiskunnan kanssa .
Uskomme voivamme esittää lopullisen version Portugalin johtamalle oikeus- ja sisäasioiden neuvostolle käytyäni äsken mainitsemani neuvottelut .
Tarkoitukseni on , että tulostaulusta tulee kaikkien toimielinten poliittisia ja strategisia suuntaviivoja koskeva väline , mutta samalla myös kansalaisten käyttöön tarkoitettu arviointiväline .
Sen tähden - ja tässä on kyse haasteesta , joka koskee luullakseni meitä kaikkia - joudun toteamaan , että on tarpeen kehittää erityinen viestintästrategia , jotta se todellinen lisäarvo , jonka unioni tuo kansalaisten jokapäiväiseen elämään sellaisissa kysymyksissä kuin kansalaisuus , laillisuus ja jopa itse demokratia , voitaisiin tehdä helpommin hahmotettavaksi ja ymmärrettäväksi .
Tulostauluun liittyvien asioiden lisäksi tahtoisin tuoda jo tässä vaiheessa esiin , että komissio uskoo voivansa tehdä vuoden 2000 kuluessa useita aloitteita , jotka seuraavaksi luettelen - ja samalla haluan korostaa olevani erittäin tyytyväinen siitä , että puheenjohtajavaltio Portugali on ottanut vapauteen , turvallisuuteen ja oikeudenmukaisuuteen perustuvan alueen kehittämisen yhdeksi työohjelmansa painopisteistä .
Toivon ensinnäkin , että Portugalin puheenjohtajakauden aikana on mahdollista kehittää erityinen toimielinten välistä yhteistyötä korostava henki , joka välittyy myös Tampereen poliittisesta viestistä , ja että tuo sama toimielinten välisen yhteistyön henki jatkuu myös seuraavien puheenjohtajakausien aikana .
Maahanmuuton ja turvapaikkaoikeuden osalta komissio aikoo esittää ehdotuksia pakolaisten tilapäistä suojelua koskevan yhteisön välineen laatimiseksi , aloittaa Dublinin yleissopimukseen sisältyvien perusteiden ja ehtojen tarkastelun voidakseen taata sen paremman täytäntöönpanon , pohtia sitä koskevan oikeusperustan muuttamista Amsterdamin sopimuksen edellyttämällä tavalla , jatkaa keskustelua aiemmin annetun tiedonannon pohjalta erityisistä normeista yhteisen turvapaikkamenettelyn luomiseksi koko unionin alueella sekä esittää ehdotuksia , joiden tarkoituksena on edistää lainsäädännön laatimista oleskelulupien myöntämiseksi ihmiskaupan uhreille , jotka toimivat yhteistyössä oikeusjärjestelmän kanssa ihmiskauppaa harjoittavien verkostojen torjumiseksi .
Uskon myös voivani omalta osaltani selkiinnyttää toimintasuunnitelmien asemaa turvapaikka- ja maahanmuuttoasioiden korkean tason työryhmässä sekä myötävaikuttaa kolmansien maiden kansalaisten takaisinottoa koskevien yhteisön sopimusten mukauttamiseen sisällyttämällä niihin vakiolausekkeita .
Mitä tulee jäsenvaltioiden ulkorajojen ylittämiseen , joka on ihmisten vapaan liikkuvuuden kannalta varsin keskeinen kysymys , tulen aivan lähipäivinä esittämään ehdotuksen asetukseksi , johon sisältyy uusi luettelo niistä maista , joiden kansalaisilta vaaditaan viisumi ulkorajojen ylittämiseen .
Oikeudellisen yhteistyön osalta toivon vilpittömästi , että sopimussuhteiden ulkopuolisia velvoitteita koskevan lakialoitteen lisäksi voimme esittää neuvostolle ehdotuksen vähimmäisvaatimuksiksi , joilla varmistetaan asianmukainen oikeusapu valtioiden rajat ylittävissä oikeudenkäynneissä koko unionin alueella .
Tarkoitukseni on myös jatkaa pohdintaa erityisten yhteisten menettelysääntöjen laatimiseksi yksinkertaistettuja ja nopeutettuja rajat ylittäviä oikeudenkäyntejä varten , jotka koskevat vähäisiä kuluttaja- ja kaupallisia vaateita sekä elatusvaateita ja riitauttamattomia vaateita .
Jatkona Tampereen ja Helsingin päätelmille komissio tulee esittämään ehdotuksensa järjestäytyneen rikollisuuden ehkäisyä ja torjumista koskevan unionin strategian määrittelemiseksi .
Tulemme järjestämään ja tukemaan erilaisia tähän alaan liittyviä toimia , joista pidämme erityisen tärkeänä keskustelua tarpeesta laatia erityinen lainsäädäntöohjelma rikosasioissa annettujen tuomioiden vastavuoroista tunnustamista koskevan periaatteen toteuttamiseksi .
Lisäksi komissio aikoo esittää rikosten ehkäisemiseen liittyviä erityisiä toimenpiteitä ja siten myötävaikuttaa tätä alaa koskevien parhaiden toimintatapojen vaihtoon erityisesti kaupunki- ja nuorisorikollisuuden ehkäisemiseksi sekä esittää oikeusperustan yhteisön rahoittamalle ohjelmalle , joka on suunnattu tähän tarkoitukseen .
Komissio pyrkii myös osaltaan tukemaan puheenjohtajakauden ponnistuksia selkiinnyttämällä oikeudellisia puitteita sekä hallinnollisen poliisiyhteistyön ja oikeudellisen yhteistyön puitteita erityisesti pilarien välisestä näkökulmasta rahanpesun torjumisen osalta .
Komissio täyttää Tampereella antamansa lupauksen , jonka mukaan se tulee esittämään ehdotuksia yhteisten määritelmien , syytteiden nostamista koskevien perusteiden ja seuraamusten hyväksymiseksi ihmiskaupan , maahanmuuttajien taloudellisen hyväksikäytön sekä naisten ja lasten sukupuolisen hyväksikäytön alalla ja pyrkii tässä mielessä erityisesti ehkäisemään uusien tiedotusvälineiden käyttöä ja etenkin Internetissä olevan lapsipornografisen aineiston levittämistä .
Lisäksi laadimme parhaillaan tiedonantoa , jonka tarkoituksena on aloittaa keskustelu keinoista turvallisemman tieto- ja informaatioyhteiskunnan varmistamiseksi ja tietoverkkorikollisuuden torjumiseksi .
Vuonna 2000 otetaan myös käyttöön huumausaineiden torjuntaa koskeva eurooppalainen strategia vuosiksi 2000-2004 .
Tämän kysymyksen osalta komissio tulee myös antamaan yhdessä puheenjohtajavaltio Portugalin ja Euroopan parlamentin kanssa kaiken mahdollisen tuen helmikuussa pidettävälle toimielinten väliselle konferenssille huumausaineongelmasta .
Mitä tulee Schengenin säännöstöön , en aio käsitellä neuvoston toimivaltaan kuuluvia alueita etenkään niiden asioiden osalta , jotka koskevat säännöstön sisällyttämistä yhteisön kehykseen , mutta tahtoisin kuitenkin tässä yhteydessä sivuta erästä varsin ajankohtaista kysymystä , nimittäin rajavalvonnan ottamista uudelleen käyttöön , ja korostan , että komissio toteaa vielä kerran olevansa valmis perehtymään huolellisesti tähän kysymykseen ja varmistamaan Schengenin sopimuksen 2 kohdan 2 artiklan tehokkaamman soveltamisen vahvistamalla tuon kohdan velvoittavuutta .
Joillakin rajoilla on jälleen ryhdytty harjoittamaan valvontaa , ja joudun sen johdosta toteamaan , että on välttämätöntä tutkia tarkkaan mahdollisuuksia ottaa käyttöön tätä alaa koskeva lainsäädännöllinen väline perustamissopimuksen 62 artiklan nojalla .
Feiran Eurooppa-neuvoston valmisteluja silmällä pitäen meidän on tehtävä yhteenveto oikeus- ja sisäasioiden ulkoisen ulottuvuuden vaikutuksista , aivan kuten Tampereella korostettiin , ja oltava tulevaisuudessa valmiita hyväksymään pilareiden välisiä poliittisia strategioita , jotka vahvistavat unionin sisä- ja ulkopolitiikan kykyä niveltyä johdonmukaisesti toisiinsa ja jotka lujittavat unionia maailmassa .
Korostan kuitenkin , että kaikkien mainitsemieni toimien on luonnollisestikin oltava sopusoinnussa niiden hakijavaltioita koskevien periaatteiden kanssa , joista päätettiin Helsingin Eurooppa-neuvostossa , jotta hakijavaltioiden kanssa voitaisiin olla yhteistyössä ja jotta ne voitaisiin mahdollisimman pian liittää mukaan vapauteen , turvallisuuteen ja oikeudenmukaisuuteen perustuvan alueen luomiseen .
Lisäksi on syytä muistaa , että oikeus- ja sisäasioiden neuvostossa aloitetaan vuonna 2000 neuvottelut laajennuksen ensimmäiseen vaiheeseen kuuluvien maiden kanssa , ja meillä on uskoakseni edellytykset saavuttaa huomattavaa edistystä jäsenyysneuvotteluissa käsiteltävien kysymysten valmistelussa myös niiden maiden osalta , jotka hyväksyttiin Helsingissä laajentumisen toiseen vaiheeseen .
Lopuksi tahtoisin vahvistaa , että komissio aikoo olla avainasemassa esitettäessä Amsterdamin sopimuksen täytäntöönpanon seurantaan liittyviä ehdotuksia .
Toivon , että komissio ja neuvosto pääsevät sopimukseen vastuun jakamisesta aloiteoikeuden ja itse lainsäädäntöprosessin ohjaamisen osalta .
Ja kuten jo kerroin parlamentille , edessämme oleva tehtävä on sekä suunnaton että erittäin kunnianhimoinen , joten komissiolla on oltava käytössään riittävät inhimilliset voimavarat , jotta se kykenisi vastaamaan tähän haasteeseen .
Komissio toivoo saavansa parlamentin ja toden sanoakseni myös neuvoston tuen noiden voimavarojen ja samalla myös noiden tavoitteiden turvaamiseksi , jotta vapauteen , turvallisuuteen ja oikeudenmukaisuuteen perustuva alue voisi mahdollisimman pian olla unionissa totta ja jotta voisimme yhdessä , toimielinten välisen yhteistyön henkeä kunnioittaen , myötävaikuttaa tämän hankkeen , Amsterdamin sopimuksen todellisen " kruununjalokiven " toteutumiseen .
Arvoisa puhemies , hyvät kollegat , 40 : n viimeksi kuluneen vuoden ajan parlamentin painopisteenä on ollut yhteisten sisämarkkinoiden toteuttaminen , ja nyt edessämme on uusi valtava tehtävä luoda vapauteen , turvallisuuteen ja oikeuteen perustuva alue .
Voimme onnistua tässä tehtävässä vain , jos unionin kaikki toimielimet tekevät yhteistyötä tämän kunnianhimoisen tavoitteen hyväksi siten , että ne kunnioittavat toisiaan ja ottavat huomioon kulloisetkin toimivaltuudet .
Arvoisa komission jäsen Vitorino , haluaisin kuvata teidän kanssanne tehtävää yhteistyötä harmoniseksi ja tulokselliseksi , mutta aiemmin jäin usein sanattomaksi neuvoston meille osoittaman käytöksen vuoksi .
Kuten kollega Schulz kuvasi aikoinaan osuvasti valiokunnassa , näytti siltä kuin neuvosto ymmärtäisi vapauteen , turvallisuuteen ja oikeuteen perustuvalla alueella aluetta , joka perustuu sen omaan hovinarrin vapauteen toimia haluamallaan tavalla , sen turvallisuuteen parlamenttiin nähden ja oikeuteen tehdä ja olla tekemättä mitä se haluaa .
Arvoisa ministeri Gomes , kuuntelin tietenkin teidän esitystänne asiasta .
Toivon , että parannamme selvästi yhteistyötä tässä mielessä Portugalin puheenjohtajakauden aikana .
Haluaisin korostaa kolmea kohtaa , jotka PPE-ryhmän jäsenten mielestä on asetettava painopisteeksi tällaisen alueen toteuttamisessa .
Ensinnäkin : yhteisen turvapaikkaoikeuden luominen ja vastuunjako pakolaisten vastaanottamisessa .
Neuvoston on ensi töikseen huolehdittava lopultakin Eurodacin hyväksymisestä , jotta turvapaikkahakijoiden sijoittamista varten luodaan perusedellytykset .
Wienin ja Tampereen huippukokouksissa hahmoteltiin tosin alustavaa lähestymistapaa Euroopan laajuiseen turvapaikkaoikeuteen .
Niissä osoitettiin kuitenkin valitettavasti pikemminkin vaikeudet kuin tarjottiin ratkaisuja .
Tämän vuoksi neuvoston edustajia kehotetaan kohdistamaan katseensa yli kansallisten muurien ja saattamaan alulle koko unionille yhteinen turvapaikkamenettely .
Ei myöskään voi olla oikein , että vain muutamat avuliaat jäsenvaltiot ottavat harteilleen maanosamme pakolaiskurjuuden koko taakan .
Ensisijaisena tavoitteena on sen vuoksi oltava sopimus vastuunjaosta .
Toiseksi : järjestäytyneen rikollisuuden Euroopan laajuisen torjunnan kehittäminen muun muassa Europolin ja Eurojustin avulla .
Tampereella suunniteltu Eurojustin perustaminen merkitsee meille suurta saavutusta , ja se on nyt toteutettava kiireellisesti .
Olemme tyytyväisiä siihen , että Europol pystyi vihdoinkin aloittamaan työnsä .
Neuvosto ei saa tästä huolimatta kuitenkaan unohtaa , että rikosten torjunnan tehostamiseksi tarvitaan muutakin kuin Tampereella tehdyt päätökset Europolin tehtävien laajentamisesta ; niiden kanssa rinnakkain on sekä vahvistettava henkilövoimavaroja että syvennettävä tehtäviä operatiivisiin toimiin .
Emme vaadi ainoastaan parempaa valvontaa emmekä vain Europolin parempaa valvontaa , vaan me uskomme tässä asiassa sanontaan : vähemmän on joskus enemmän !
Tällä hetkellä suurin osa Europolin työntekijöistä toimii ennen kaikkea tietosuojaoikeudellisen itsesääntelyn alalla ja käsittelee 15 kansallisen parlamentin kysymyksiä , ja tämä valvonta on laajaa , joskin tehotonta .
Haluamme vähentää valvontasotkuja ja lisätä Euroopan parlamentin parlamentaarista valvontaa haluamatta kuitenkaan estää Europolin työtä .
Kannatamme samalla Tampereella ehdotetun eurooppalaisen poliisiopiston perustamista askeleena oikeaan suuntaan .
Kolmanneksi : parlamentin oikeuksien laajentaminen tässä yhteydessä .
Jos vain diplomaatit ja byrokraatit päättävät tällaisen alueen perustamisesta , jossa unioni voi puuttua unionin kansalaisten perusoikeuksiin , kun taas Euroopan valitut edustajat voivat vain seurata kehitystä , kuten kaniinit seuraavat käärmeen liikehdintää , siinä tapauksessa tämä alue ei saa kansalaisten hyväksyntää .
Siksi parlamentille on annettava kiireellisesti oikeudet osallistua päätöksentekoon tällä alalla , ja - kuten jo todettiin - demokraattisen valvonnan periaatetta on vahvistettava .
Haluamme vapauteen , turvallisuuteen ja oikeuteen perustuvan alueen , joka tukee kansalaisia eikä toimi heitä vastaan .
Arvoisa puhemies , hyvät kollegani , minun ei tarvitse sanoa neuvostosta enää mitään .
Edellinen puhuja sanoi jo kaiken , sillä hän lainasi viime valiokuntaistunnossa esittämiäni sanoja .
Miksi neuvoston on niin vaikeaa tehdä kanssamme yhteistyötä turvallisuuteen , vapauteen ja oikeuteen perustuvan alueen toteuttamiseksi ?
Tämä kysymys askarruttaa minua yhä uudelleen .
Haluan yrittää valaista teille asiaa hieman omasta näkökulmastani .
Turvallisuuteen , vapauteen ja oikeuteen perustuvan alueen toteuttamisessa liikutaan kansallisen itsemääräämisoikeuden perusrakenneosien yhtymäkohdassa .
Poliisiviranomaiset ja oikeuspolitiikka ovat itsenäisen valtion itsestään selviä rakenneosia ; toisin sanoen kyse on jäsenvaltioiden arkaluonteisista politiikan aloista , näiden alojen yhtymäkohdasta , jolla pyritään näiden politiikkojen yhteisöllistämiseen eli toimivaltuuksien siirtämiseen kansallisesta pääkaupungista eli Lissabonista , Berliinistä tai Pariisista Brysseliin .
Se on osa vallansiirtoa .
On tietenkin erittäin vaikea luopua perityistä , perinteisistä täytäntöönpanomuodoista , vaikka itse tunnustaisikin , että poliisiviranomaisten yhteistyö on välttämätöntä ; voimme taistella kansainvälistä rikollisuutta vastaan enää vain Euroopan tasolla .
Tällöin on välttämätöntä tehdä johtopäätökset ja sanoa : meidän on yhteisöllistettävä välineet organisatorisesti ja lainsäädännöllisesti .
Tämä johtaa siihen , että hallitukset , jotka aikovat tehdä näin ja jotka katsovat sen välttämättömäksi , tietävät samalla , että ne riisuvat itsensä vallasta tällä täytäntöönpanoprosessilla .
Tämän lisäksi niillä on vielä monimutkainen Euroopan parlamentti .
Meidän on kuitenkin ratkaistava lopultakin tämä kysymys .
Jos jatkamme entiseen tapaan viime vuonna saatujen kokemusten perusteella , tapahtuu seuraavaa : turvallisuudesta käytävä keskustelu , keskustelu kansalaisten oikeuksista joutuu kansallisissa parlamenteissa syrjään , jos se toteutetaan puoliksi kansallisella ja puoliksi eurooppalaisella tasolla .
Se ei saa täydellistä vastakaikua Euroopan parlamentilta , ja neuvosto kokoontuu suljetuin ovin .
Jos turvallisuuteen , vapauteen ja oikeuteen perustuvan alueen toteuttaminen pysyy salaisena , emme saa kansalaisten hyväksyntää tälle alueelle .
Sitä koskevissa keskusteluissamme kyse on siis demokratian vakaudesta .
Tämän vuoksi hermostun niin usein , en ministerineuvoston vuoksi .
Myös ministerit ovat yleensä valittuja edustajia .
Kollega Gomes , kollega Costa , komission jäsen Vitorino , me kaikki tulemme periaatteessa samasta tallista .
Haluan kuitenkin esittää neuvoston virkamieskoneistolle yhden vetoomuksen .
Tässä yhteydessä pätee seuraava periaate : se , joka valmistelee päätöksiä - eli neuvoston virkamieskoneisto - , myös ottaa ne ennalta - ja siksi neuvoston virkamieskoneiston pitäisi osoittaa hieman enemmän rohkeutta demokratiaa kohtaan .
Haluaisin vielä mainita lyhyesti toisen näkökulman , sillä minulla ei ole paljon aikaa .
Scoreboard , tulostaulu , kuulostaa saksaksi samalta kuin skateboard , rullalauta .
Tämän vuoksi totean , että me tarvitsemme aikataulun , jossa määritetään , kuka panee kulloinkin täytäntöön tietyn aihepiirin ja missä ajassa .
Tarvitsemme juuri tätä Vitorinon suunnitelmaa , joka koskee selvästi määritettyjen hankkeiden täytäntöönpanoa selvästi määritetyssä ajassa .
Kollega Vitorino , jota kiitän hänen puheestaan , voi kuitenkin tehdä tämän vain , jos hänellä on tarvittavat taloudelliset ja inhimilliset voimavarat .
Antakaamme ne hänelle , jotta hän etenisi asiassa nopeammin , mistä me kaikki hyödymme !
Olen erittäin tyytyväinen siihen tosiseikkaan , että puheenjohtajavaltio Portugali asettaa oikeus- ja sisäasiat etusijalle tai jalokiviksi kruunuunsa .
Minua rohkaisi myös komission jäsen Pattenin huomautukset tänä aamuna nopean toiminnan rahastosta turvallisuuskriisejä varten .
Ehkä se lopettaisi sellaiset skandaalit kuten se , että valtiot eivät sijoittaneet Kosovoon niitä poliisivoimia , joita ne lupasivat .
Haluaisin korostaa monien joukosta kolmea aluetta , joilla me tarvitsemme nopeaa edistymistä .
Ensimmäinen on turvapaikka .
On olennaisen tärkeää luoda yhtenäinen eurooppalainen järjestelmä , joka perustuu oikeudenmukaisuuteen , noudattaa täysin Geneven yleissopimusta ja johon sisältyy asianmukaiset vastaanotto-olosuhteet , mukaan luettuna rutiinipidätysaikojen lopettaminen .
Turvapaikkapäätösten teon tulisi kestää kuukausia - ei vuosia .
Toinen alue on vapauden alue : vapaus muuttaa ja asua missä tahansa haluaa unionin alueella ; tiedon vapaus ; kaikkien niiden Euroopan kansalaisten vapaus äänestää , joilla on Euroopan kansalaisuus - ja tähän ei sisälly pelkästään jäsenvaltioiden kansalaiset vaan myös kolmansien maiden kansalaiset .
Antakaamme kansalaistemme tietää , että yhteiset politiikkamme oikeus- ja sisäasioissa koskevat vapauksia , eivät estämistä .
Viimeinen alue , jonka haluan mainita on siviili- ja rikosoikeusjärjestelmien lähentäminen .
Euroepäilijät väittävät , että tämä on uhka itsenäisyydelle , kansallisvaltion loppu ja niin edelleen .
Tapaus , jossa epäiltyä halutaan kuulusteltavaksi Ranskassa tapahtuneen kolmen naisen murhan yhteydessä , murhattujen joukossa brittiläinen opiskelija , Isabel Peake , joka heitettiin junasta , osoittaa kuitenkin , miksi me tarvitsemme molemminpuolista tunnustamista .
Epäilty pidätettiin ja vapautettiin Madridissa , ja nyt hänet on luovutettu Lissabonissa tehdyn pidätyksen jälkeen .
Sanovat euroepäilijät mitä tahansa , meidän kaikkien etu on saada aikaan yhteistyötä tällaisissa asioissa .
Lopuksi , kuten on jo sanottu , on olennaista , ja tätä toivoakseni käsitellään HVK : ssa , siirtyä yhteispäätösmenettelyyn Euroopan parlamentin kanssa näissä asioissa , demokraattisen ja oikeudellisen tutkinnan kautta .
Arvoisa puhemies , voin vain sanoa vuodesta 1999 lyhyesti seuraavaa : Suomen kylmyyden jälkeen Portugalin aurinko on sydämellisesti tervetullut .
Toivon , että onnistumme .
Vuoden 1999 Tampereen huippukokous oli varmastikin tärkeä tapahtuma Euroopalle , etenkin vapauteen , turvallisuuteen ja oikeuteen perustuvalle alueelle .
Useat kysymykset ovat kuitenkin yhä avoinna .
Emme ole vielä saaneet vastauksia .
Käynnistettävien myönteisten toimenpiteiden ja pelkkien aiejulistusten välillä on vallinnut Tampereen huippukokouksesta lähtien epätasapaino .
Kansalaisuutta ja Euroopan unionin ulkopuolisista maista tulevien ihmisten integrointia koskevat kysymykset ovat yhä auki .
Toisaalta on saatettu alulle hyvin konkreettisia turvallisuutta koskevia toimia .
Perusoikeuskirjan laatiminen on yksi lähitulevaisuuden tärkeistä hankkeista .
On kuitenkin vaikea ennustaa , miltä tällaisen perusoikeuskirjan sisältö näyttää ja miten sen lainsäädännöllinen täytäntöönpano järjestetään , kun ajattelen ihmisiä , jotka eivät tällä hetkellä ole unionin kansalaisia .
Europol-sopimus on nyt tullut virallisesti voimaan .
Tampereella huomio kiinnitettiin operatiivisten toimivaltuuksien jakamiseen .
Vaadimme edelleen , että sopimus tarkistetaan , niin että parlamentaarisia ja oikeudellisia valvontamahdollisuuksia parannetaan .
Sopimusta on tarkasteltava kriittisesti myös Eurodacin osalta .
Parlamentti muutti sopimustekstiä .
On varmistettava , että neuvosto toimii parlamentin menettelyn mukaisesti .
Muita aiheita koskevia aloitteita ei valitettavasti ole vielä saatettu alulle .
Odotamme niitä yhä tällä hetkellä .
Vapauteen , turvallisuuteen ja oikeuteen perustuvana alueena Eurooppa on toistaiseksi vielä alue , jolta puuttuvat selvät säännöt tärkeillä aloilla .
Olemme ne kuitenkin velkaa Euroopan kansalaisille .
Kuultuani sisä- ja oikeusministerin sanat olen optimistinen .
Pidän itsestään selvänä , että onnistumme siinä kuuden seuraavan kuukauden aikana .
Arvoisa puhemies , arvoisa komission jäsen , hyvät kollegat , Terrón I Cusín esittämästä suullisesta kysymyksestä on luullakseni se hyöty , että siinä käsitellään arkaluonteista kysymystä rohkean avomielisesti , sillä meidän on kuusi kuukautta uuden parlamentin toiminnan alkamisen jälkeen kyettävä välittämään voimakas poliittinen sanoma Euroopan kansalaisille .
Uskon , että puheenjohtajavaltio Portugali voi vaikuttaa siihen myönteisesti .
Me kaikki tunnemme tällä hetkellä maanmiestemme valtavat odotukset vapauden , turvallisuuden ja oikeudenmukaisuuden , varsinkin yhteiskunnallisen oikeudenmukaisuuden , alalla .
Heidän etääntymisensä poliittisista asioista ja heidän välinpitämättömyytensä ja joskus jopa vastenmielisyytensä niitä kohtaan painostavat meitä toteuttamaan konkreettisia toimia , joilla vastaamme heidän vaikeuksiinsa .
Tämä on ehdoton edellytys sille , että heidät saadaan uudelleen kiinnostumaan politiikasta .
Jotta Euroopasta tulisi rauhan ja veljeyden vertauskuva , on harjoitettava uskaliasta ja jalomielistä politiikkaa , jolla autetaan heikoimmassa asemassa olevia .
On laadittava todellinen työttömyydentorjuntaohjelma , sillä juuri tästä vitsauksesta kumpuavat rasismi , muukalaisvihamielisyys , kansalliskiihko ja rasistiset äärioikeistolaiset liikkeet .
Heikoimmassa asemassa olevien joukossa , ja minulle on tärkeää puhua tästä kohdasta , ovat siirtolaiset ja pakolaiset .
Turvapaikanhakijoiden lähes järjestelmällistä vangitsemista ja heidän kohteluaan rikollisina ei voida enää hyväksyä .
Jokaisen turvapaikanhakijan on voitava nauttia oikeudesta oikeudenmukaiseen kuulemiseen ja lykkäävään muutoksenhakuun .
Olin todistamassa viime viikolla hieman sattumalta Roissyn lentokentällä erästä harvinaisen väkivaltaista näkyä , jossa kahta nuorta naista , jotka olivat tosin maassa laittomasti , oltiin karkottamassa maasta Conakryyn .
Heitä kohdeltiin kuin pahimman luokan rikollisia .
He olivat alasti , ja heitä raahattiin lattialla hiuksista mellakkapoliisilauman vartioimina .
Puheenjohtajavaltio Portugalin on tehtävä loppu tällaisista barbaarisista käytännöistä .
Meidän tehtävänämme on sen sijaan saattaa , rauhoittaa ja auttaa niitä , jotka pakenevat diktatuureja .
Komissio oli ehdottanut unionin pakolaisrahaston perustamista .
Parlamentti suhtautui ehdotukseen erittäin myötämielisesti .
Tälle rahastolle myönnettäviä määrärahoja koskevan jahkailun asemesta voitte mielestäni tehdä päätöksen tämän rahaston perustamisesta .
Puheenjohtajavaltio ja neuvosto voivat konkretisoida sen , mikä hylättiin käsittämättömällä tavalla Tampereen Eurooppa-neuvostossa , vaikka Tampereen kokous muodostikin merkittävän perustan .
Emme voi myöskään tyytyä panemaan merkille Euroopassa tapahtuvan muukalaisvihamielisten suuntausten lisääntymisen ja syrjinnän arkipäiväistymisen ryhtymättä laajamittaisiin toimiin .
Rasismin vastaisten lainsäädäntöjen yhdenmukaistaminen on välttämätöntä .
Minkälaisen merkityksen aiotte antaa perustamissopimuksen 13 artiklalle ?
Mitä aiotte tehdä miesten ja naisten välisen samapalkkaisuuden edistämiseksi ?
Miten aiotte työskennellä homofobian , rasismin ja sukupuolisyrjinnän hävittämiseksi ?
On otettava mallia unionin jokaisen jäsenvaltion parhaista käytännöistä .
Kun kuusi unionin jäsenvaltiota myöntää äänioikeuden , neuvoston puheenjohtaja voi ottaa vapauden laajentaa tämän äänioikeuden ja vaalikelpoisuuden kunnallis- ja Euroopan parlamentin vaaleissa koskemaan kaikkia yhteisön ulkopuolisten maiden kansalaisia , jotka ovat asuneet yli viisi vuotta unionin alueella .
Ilman henkilöpapereita olevien siirtolaisten tilanteen laillistamisen joissakin maissa , kuten teidän maassanne , on tultava esimerkiksi muille , sillä näitä ilman henkilöpapereita olevia siirtolaisia on nykyisin erittäin paljon , heidän tilanteensa on häikäilemättömien vuokraisäntien käsissä hyvin epävakaa , he ovat riistettyä työvoimaa ja joutuvat kärsimään taloudellisesta hyväksikäytöstä , joka tekee heistä nykyajan orjia .
Sanon yleisemmin , että tällä puheenjohtajakaudella on alettava muuttaa maanmiestemme käyttäytymistä ja suhtautumista vähemmistöjä ja siirtolaisia kohtaan .
Siirtolaisuuden katsotaan liian usein merkitsevän turvattomuutta ja väkivaltaa , ja heihin kohdistetaan liian usein pelkästään rankaisutoimia .
Miten aiotte saada maanmiehemme ymmärtämään , että siirtolaisuus on nykyisin , kuten aina ennenkin , yhteiskunnallisen ja kulttuurisen rikkauden lähde ja että se on ja pysyy välttämättömänä nykyisessä väestötieteellisessä yhteydessä .
Minkälaisia toimia aiotte toteuttaa siirtolaisten aseman arvon nostamiseksi yhteiskunnissamme ja todellisen suojelun takaamiseksi turvapaikanhakijoille ?
Arvoisa puhemies , turvallisuuteen , vapauteen ja oikeudenmukaisuuteen perustuvalla alueella vallitsee suuri avoimuuden puute .
Euroopan unioni on taloudellinen voimakeskus , mutta emme ole siinä asemassa , että voisimme saarnata , kun on kyseessä pakolaisten kohtelu .
Rasismin taso yhteiskunnassamme on kauhistuttava .
Irlanti lähetti sukupolvien ajan poikiaan ja tyttäriään turvallisiin paikkoihin kaikkialle maailmaan , mutta nyt kun kelttien tiikeri tarjoaa vaurautta ja hyvinvointia yli odotusten , näytämme erittäin ruman puolen luonteestamme .
Rasismi Irlannissa on kotoperäistä .
Poliittisille johtajillemme on ollut jonkinlainen järkytys huomata , että meidän on nyt otettava oma osuutemme pakolaisista , joita on tullut Euroopan unioniin jo kauan .
Olemme jäljessä tämän asian käsittelyssä , ja hallitus tekee kaikkensa saadakseen muut kiinni .
Halukkuutta on , mutta myös pelko leviää , ja tämän pelon hälventämiseksi meidän on löydettävä poliittista ja uskonnollista johtajuutta , ei pelkästään Irlannista vaan myös muualta Euroopan unionista .
Arvoisa puhemies , voimme todeta , että puolusteleva ja pidättyvä puheenjohtajuus on päättynyt , puheenjohtajuus , joka on estänyt meitä käymästä sellaista keskustelua , jota olemme sen sijaan tänään voineet käydä .
Olen täysin samaa mieltä siitä , mitä kollegat von Boetticher ja Schulz sanoivat , ja mielestäni on täysin totta , että Euroopan parlamentin ja tuomioistuimen pitää olla vahvemmin mukana vapauteen , turvallisuuteen ja oikeuteen perustuvan alueen rakentamisessa joutumatta luopumaan arvovallastaan .
Jotta kuitenkaan ei tarvitsisi toistaa tavanomaista pikku teatteria , jota esittämällä me puolen vuoden välein käymme mielivaltaisesti neuvoston puheenjohtajan kimppuun , parlamentilla olisi ehkä syytä olla rohkeutta ryhtyä voimakkaisiin poliittisiin toimiin , jotta seuraavassa hallitustenvälisessä konferenssissa päätetään laajentaa yhteispäätöstä välittömästi , eikä sitä odoteta vielä toiset viisi vuotta .
Arvoisa puhemies , käsiteltävänä olevat kaksi kysymystä , jotka kuulostavat hyvin samanlaisilta , ovat vain seurausta mantrasta , joka on viime vuosina muuttanut politiikkaa enemmän tai vähemmän eräänlaiseksi ideologiaksi - hyvältä kuulostavaksi , mutta turmiolliseksi .
Nykyinen EU-mantramme on vapauteen , turvallisuuteen ja oikeuteen perustuva alue .
Kaiken taustalla on komission , neuvoston ja parlamentin huomattavan enemmistön toinen tavoite , nimittäin kyseisen alueen toteuttaminen .
Ja kukapa ei kannattaisi vapautta , turvallisuutta ja oikeutta ?
Ongelmana on vain se , että EU ei voi toteuttaa näitä asioita lainsäädäntömääräyksien ja muiden ylikansallisten päätösten avulla .
Vapaus , turvallisuus ja oikeus ovat yhteiskunnan perusta .
Jokaisen yhteiskunnan menneisyys , sen yhteiskunnalliset kokemukset ja poliittinen kehitys ovat jättäneet siihen jälkensä .
EU ei pysty toteuttamaan aluetta , ilman että yhteiskunta kärsisi siitä .
Juuri se on kuitenkin vapautta , turvallisuutta ja oikeutta koskevan mantran varsinainen merkitys .
Tarkoituksena ei ole kansalaisten oikeusturvan varmistaminen .
Siihen tarkoitukseen meillä on kansalliset oikeusjärjestelmät .
Tarkoituksena on siirtää elintärkeitä yhteiskunnan rikosoikeuteen , rikospolitiikkaan ja oikeudenkäyntiin kuuluvia osia EU : n alaisuuteen .
Kyse on yhdentymisen lisäämisestä , joka kauniista ulkokuorestaan huolimatta merkitsee valvonnan ja sorron lisääntymistä .
Ajatelkaapa vain kaikkia niitä päätöksiä , joita olemme tehneet Eurooppa-linnoituksesta , Schengenistä , Eurodacista ja niin edelleen .
Jokainen demokraatti näkee tässä kaksi avainongelmaa .
Ensiksikin suunnitellut toimet ovat täysin epärealistisia .
Kuinka voidaan olettaa , että EU : n toimielimet , jotka jo nykyäänkin ovat ylikuormitettuja , voisivat toteuttaa nämä kunnianhimoiset hankkeet ?
Ajatelkaa viime vuosina esiintynyttä ikävää arvostelua , joka on kohdistunut komission kunnollisuuden , etiikan ja vastuullisuuden puutteeseen .
Sehän ilmenee epäsuorasti myös kysymyksistä .
Toiseksi hankkeet kuitenkin kuormittavat kansallisia demokratioita , tekevät ne lähes toimintakyvyttömäksi .
Niin kauan kuin kyse oli sisämarkkinoista , EU hyökkäsi vain ruumiin kimppuun .
Nyt hyökkäyksen kohteena on sielu .
Arvoisa puhemies , tänään Pohjois-Irlannin kansa huomaa kummallista ironiaa .
Komission jäsen Patten puhui parlamentissa vapauden , turvallisuuden ja oikeudenmukaisuuden puolesta , ja kuitenkin hänen raportissaan , joka oli Ison-Britannian alahuoneen käsiteltävänä ja joka hyväksyttiin , lopetetaan Pohjois-Irlannin poliisivoimat ja saatetaan Pohjois-Irlannin ihmiset kummastakin uskontokunnasta terroristien käsiin .
IRA : n terroristit eivät ole luovuttaneet aseitaan , eivätkä myöskään lojalistiterroristit , ja kuitenkin poliisivoimat pakotetaan asemaan , jossa niillä ei ole valtaa vastustaa terroristiyhteisöä .
Saanen tarkastella sen päivän lukuja , jona sopimus allekirjoitettiin .
Vuonna 1998 tapahtui 55 murhaa .
Vuonna 1999 tapahtui 7 murhaa , eikä siinä ole mukana Omaghin pommia , jossa 29 sai surmansa ja 300 loukkaantui .
Vuosina 1998 ja 1999 lojalistit pahoinpitelivät ja ampuivat 123 ihmistä , kun taas republikaanit pahoinpitelivät ja ampuivat 93 ihmistä .
Lojalisteja vastaan nostettuja syytteitä oli vuonna 1999 yhteensä 193 ja republikaaneja vastaan nostettuja 97 .
Vuoden 2000 tammikuun jälkeen on tapahtunut kuusi lojalistien aiheuttamaa ampumistapausta ja kaksi republikaanien tekemää , lojalistit ovat olleet mukana kuudessa vakavassa pahoinpitelyssä , joista yksi on johtanut toiseen murhaan , ja republikaanit ovat olleet mukana viidessä vakavassa pahoinpitelyssä .
Arvoisa puhemies , tämä tilanne ei voi jatkua , vaan se on korjattava .
Arvoisa puhemies , Amsterdamin sopimus on merkinnyt unionille tärkeää tavoitetta .
Se on merkinnyt tehtävää , joka meidän kaikkien parlamentin jäsenten , neuvoston ja komission on otettava hoitaaksemme tämän toimikauden aikana : vapauteen , turvallisuuteen ja oikeuteen perustuvan alueen luomista .
Tampereen Eurooppa-neuvostossa , joka oli tämän tavoitteen moottorina ja alkuunpanijana , ehdotettiin joitakin päämääriä , mutta viisi vuotta , jonka on arvioitu olevan perustamissopimuksen IV osaston toteuttamiseen tarvittava aika , on liian monta vuotta odottaa ratkaisuja sellaisiin ongelmiin , jotka vaativat niitä välittömästi .
Ensinnäkin olen sitä mieltä , että parlamentti ei saa jäädä tällä alalla tehtävien tärkeiden päätösten ulkopuolelle ja että parlamentin osallistuminen päätöksentekoprosessiin on taattava , erityisesti silloin , kun kyseessä on kansalaisia koskeva hanke , kuten komission jäsen sanoi .
Toiseksi olen sitä mieltä , että on pyrittävä hyväksymään nopeasti yhteinen turvapaikkajärjestelmä ja hyväksyttävä yhteiset menettelysäännöt sekä ennen kaikkea tehtävä loppu nykyisestä epäselvyydestä poliittisista syistä johtuvan maahanmuuton ja taloudellisista syistä johtuvan maahanmuuton välillä .
Viimeisimmät kotimaassani Espanjassa tai Belgiassa hyväksytyt ulkomaalaislait varoittavat siitä , että maahanmuuttopolitiikan sisällyttäminen yhteisön säännöstöön on hyväksyttävä kiireellisesti .
Kolmas ja viimeinen mielipiteeni liittyy unionin ulkoisiin toimiin maahanmuutto- ja turvapaikka-asioissa .
Emme saa emmekä voi antaa sellaista vaikutelmaa , että unioni pyrkii yksinomaan puolustautumaan elintasopakolaisten ja taloudellisista syistä maahan muuttavien henkilöiden vyöryä vastaan .
Meidän on panostettava kehitysyhteistyöpolitiikkaan itäisten ja Välimeren alueen rajanaapuriemme kanssa , mutta se on tehtävä kurinalaisesti , rahoitusapua antamalla ja tiiviissä yhteistyössä niiden julkisten laitosten kanssa , jotka toimivat yhteistyössä niiden kansalaisten suojelemiseksi , joiden perusoikeuksia loukataan tai jotka haluavat muuttaa maasta , jotta voisivat täyttää perustarpeensa .
Lopuksi , mitä perusoikeuskirjaan tulee , unionin kansalaisille on tärkeää voida visualisoida kansalaisuutensa .
He eivät tyydy euroon eivätkä työpaikkaan , eivätkä edes turvallisuuteensa .
He tarvitsevat " eurooppalaisen sielun " , kuten eräs kuuluisa espanjalainen professori sanoi .
Arvoisa puhemies , toisin kuin jotkut aikaisemmista puhujista , haluan palata Portugalin ministerien ja komission jäsen Vitorinon sanoihin .
Tämän trion sanat olivat kuin musiikkia korvillemme , kuten jäsen Ceyhun sanoi .
Kuten kaiken musiikin , senkin pitää olla kaunis sävelmä ja kunnolla sovitettu .
Monet meistä täällä suhtautuvat erittäin optimistisesti kuuteen seuraavaan kuukauteen .
Soittamamme sävelmä on se , jota eurooppalaiset ihmiset kuuntelevat , ja he haluavat kuulla oikeanlaisen sävelmän .
Sellaisena kuin se tänä iltapäivänä kuvattiin , se auttaa vaimentamaan joitakin niistä epämiellyttävistä sävelmistä , joita kuulimme Euroopan parlamentin vaalien yhteydessä ja muutaman viime kuukauden aikana .
Amsterdamin sopimus ja Tampereen Eurooppa-neuvosto rakentuivat tälle vapauteen , turvallisuuteen ja oikeudenmukaisuuteen perustuvalle alueelle Euroopan unionissa .
Yksi alue on kuitenkin äärimmäisen tärkeä , ja parlamentin on oltava siinä mukana : nimittäin tutkinta .
On olemassa niin paljon lainsäädäntöä - ja pidän Portugalin viime viikolla meille esittelemää ohjelmaa erittäin myönteisenä - , mutta meidän on oltava täysin varmoja siitä , että se on tutkittu , että ihmiset tässä parlamentissa ja Euroopan kansalaiset ovat mukana kaikessa siihen liittyvässä .
Meidän on myös varmistettava , että yksityiskohdat ovat sovellettavissa , asiamukaisia ja olennaisia eri maille .
Haluaisin kiinnittää huomiota joihinkin näkökohtiin niissä päätöslauselmissa , jotka ovat tänä iltapäivänä käsiteltävänämme , yhteen tai kahteen niistä viitattiin aikaisemmin .
Pidän myönteisenä siirtymistä oikeusjärjestelmien tunnustamiseen eri maissa ja rikoksiin liittyvää yhteistyötä .
Tämä on alue , johon Euroopan kansalaiset reagoivat ja josta he ovat iloisia .
Komission ja neuvoston on kuitenkin tiedettävä , että tässä parlamentissa on monia ihmisiä , jotka suhtautuvat varauksellisesti esimerkiksi Eurodac-järjestelmään .
Hyväksymme neuvoston määräävän osan tässä , mutta varauksellisuutta on olemassa , ja olen varma , että neuvosto kuuntelee vaaleilla valittujen parlamentin jäsenten sanoja , kun he käyvät sitä läpi yksityiskohtaisemmin .
Jäsen Schulz sanoi aikaisemmin , että hän ei ole varma " scoreboard " sanan ( tulostaulu ) määritelmästä .
Kaikki englantilaiset ja britit , jotka seuraavat krikettiä , tietävät mikä on tulostaulu .
Tulostaulu kertoo ihmisille pelitilanteen ; sen on oltava ajan tasalla ja sen on oltava selkeä ja näkyvä .
Olen varma , että komission jäsen Vitorino varmistaa , että näin on .
Toivon , että kuuden kuukauden kuluttua musiikki soi edelleen ja että eurooppalaiset ihmiset edelleen kuuntelevat sitä .
Arvoisa puhemies , haluaisin toivottaa tervetulleeksi neuvoston puheenjohtajan ja hänen kollegansa oikeusministeriöstä , Costan , ja kiittää heitä siitä tavasta , jolla he toivottivat minun valiokuntani tervetulleeksi Lissaboniin viime viikolla , ja niistä rakentavista kokouksista , joita meillä oli ilo pitää .
Amsterdamissa ja Tampereella on annettu meille paljon työtä yhdessä tehtäväksi , kuten jäsen Terrónin tekemä erinomainen päätöslauselmaluonnos tänään osoittaa .
Haluaisin esittää kolme lyhyttä näkökohtaa .
Ensimmäinen on se , että tarvitsemme kypsää vuoropuhelua neuvoston ja Euroopan parlamentin välille .
Siitä on juuri ja juuri kuusi kuukautta , kun Amsterdamissa näille kahdelle järjestölle sälytettiin velvollisuus työskennellä yhdessä ; olemme ottaneet toisistamme mittaa , meillä on ollut pari pientä nahinaa , mutta meidän olisi työskenneltävä tehokkaasti yhdessä .
Lopettakaamme varjonyrkkeily .
Lopettakaamme mutkikkaat farssit ja kunnioittakaamme niitä velvollisuuksia , jotka sopimukset ovat meille sälyttäneet ja niitä aikarajoja , joita on annettu täydelle demokraattiselle keskustelulle .
Olkaa hyvä ja ottakaa meidät mukaan sekä politiikkaa että prosesseja koskeviin keskusteluihinne .
Älkäämme teeskennelkö , että kansalliset parlamentit pystyvät harjoittamaan tehokasta hallituksen toimien demokraattista valvontaa tällä alueella .
Toinen näkökohtani on se , että tarvitsemme komission , jolla on kunnolliset resurssit .
Olemme perustaneet uuden pääosaston , jossa on kuitenkin kaikki mukaan luettuna vain 70 ihmistä .
On olemassa sopimus tämän luvun kaksinkertaistamisesta , mutta käsittääkseni toistaiseksi ei ole tullut yhtään ihmistä .
Olemme sälyttämässä komissiolle valtavaa tehtävää , jossa vähäisin osa ei ole tulostaulun laatiminen .
Neuvoston ja parlamentin on työskenneltävä yhdessä tarjotakseen komission tarvitsemat resurssit .
Lopuksi keskustelun sisällöstä : olen tyytyväinen siihen seikkaan , että puheenjohtajavaltio on asettanut vapauteen , turvallisuuteen ja oikeudenmukaisuuteen perustuvan alueen ensimmäiseksi arvojärjestyksessään .
Kaikki hyvät asiat tulevat kolmen ryhmissä , erityisesti meidän politiikkamme alueella .
Kaksisataa vuotta sitten puhuttiin vapaudesta , veljeydestä ja tasa-arvosta , ja asiat etenivät oikein hyvin , kunnes vasemmistohallitukset nostivat tasa-arvon muiden edelle .
Nyt puhutaan vapaudesta , turvallisuudesta ja oikeudenmukaisuudesta , ja toivon , että tämän hetkiset vasemmistohallitukset vastustavat kiusausta nostaa turvallisuus , niin tärkeä kuin se onkin , yhtä tärkeiden vapauden ja oikeudenmukaisuuden tarpeiden edelle .
Hyvät kollegat , jos on syytä palauttaa mieliin tärkeimmät saavutukset vapauteen , turvallisuuteen ja oikeuteen perustuvan alueen rakentamisessa , edistystä on tosiaankin saatava yhä aikaan .
Tuomioistuimen rooli asiassa on vieläkin liian rajallinen , ja asian yhteisöllistäminen on vaillinaista .
Riittää , kun katsoo Belgian tekemää yksipuolista päätöstä palauttaa rajavalvonta .
Perusoikeuskirjan laatimispäätökseen on suhtauduttava myötämielisesti , mutta on vaikea ennustaa sen sisältöä ja oikeudellista merkitystä , sitä , tuleeko siitä sitova vai vertauskuvallinen , ja käsittääkö se kaikki kansalaiset heidän kansallisuudestaan riippumatta vai jäävätkö jotkut sen ulkopuolelle .
Voi vain pahoitella sitä , ettei unionin kansalaisuuden ja unionin kaikkien asukkaiden poliittisten oikeuksien asiaa edistetä ollenkaan .
Jos korkean tason työryhmän laatimilla toimintasuunnitelmilla pyritään rajoittamaan tulevaisuudessa siirtolaisvirtaa , nämä suunnitelmat eivät paranna mitenkään asianosaisten maiden ihmisoikeus- , perusvapaus- ja taloudellista tilannetta .
Tiedämme , että yhteistyö- ja assosiaatiosopimuksiin sisällytetään takaisinottolausekkeita .
Ne merkitsevät kuitenkin vakavaa uhkaa rajalta käännyttämättä jättämisen periaatteelle .
Lisäksi on pantava merkille , että neuvosto antoi nämä määräykset menettelyssä ilman keskustelua ja ilman parlamentin kuulemista .
Perustava huoli on kuitenkin yhä ....
( Puhemies keskeytti puhujan . ) .
Arvoisa puhemies , haluaisin yhtyä kollegoihini ja toivottaa tervetulleeksi neuvoston edustajat sekä komission jäsenen .
Kiitän heitä heidän lausunnoistaan parlamentille .
Sen sijasta , että palaisin niille alueille , joita on jo käsitelty , haluaisin käsitellä yhtä erityistä aihetta : huumekysymystä ja sitä , kuinka puutumme huumekulttuurin tunkeutumiseen yhteiskuntiimme .
Odotan puheenjohtajavaltio Portugalin rakentavan sille valtavalle työlle , jonka puheenjohtajavaltio Suomi teki tuodessaan esiin koordinoituja suunnitelmia ja toimintaa jäsenvaltioiden välille .
Meillä on jo kansainvälisellä tasolla valmiita suunnitelmia huumekaupan , rahanpesun ja muun sellaisen torjumiseksi .
Tuon tämän kuitenkin ihmisläheisemmälle tasolle : avun antamiseen niille ihmisille , jotka yrittävät päästä eroon huumeista , kunnollisen valvonnan ja kunnollisten kuntoutusmekanismien antamiseen ; toiseksi koordinointiin poliisivoimien ja oikeuslaitoksen kesken yleisten rangaistusten ja yleisten lakien osalta : kolmanneksi nuorille suunnatun tiedotus- ja tiedostamiskampanjan aloittamiseen ; ja sellaisten vaarallisten sanojen kuin " normalisointi " ja " haittojen vähentäminen " käytön lopettamiseen ja sen osoittamiseen , että mikä tahansa päättäväisyyden heikentyminen sen varmistamisessa , että huumeita ei laillisteta , on kaikkien ihmisten hyväksi .
Arvoisa puhemies , haluaisin käyttää minulle annetun muutaman sekunnin puheajan siihen , että komission edustajalle puhuessani viittaan siihen tai muistutan häntä siitä , että tällä hetkellä jäsenvaltio Belgiassa hallitus toteuttaa sellaista politiikkaa , että tuhansien tai ehkä kymmenientuhansien laittomien maahanmuuttajien asema laillistetaan ja että he saavat pysyvän oleskeluluvan , oikeuden perheiden yhdistämiseen ja niin edelleen .
Tämä Belgian hallituksen toimenpide rikkoo räikeästi Schengenin sopimusta .
Olen lähettänyt tästä asiasta 23. joulukuuta kirjallisen valituksen komission jäsen Vitorinolle .
Haluaisin pyytää häntä tarkastelemaan tätä valitusta ja ilmoittamaan minulle lähiaikoina , mihin toimenpiteisiin komissio ryhtyy rangaistakseen perustamissopimuksen 226 artiklan nojalla Belgian hallitusta tästä Schengenin sopimuksen rikkomisesta .
Arvoisa puhemies , arvoisat herrat Portugalista , etenkin neuvoston edustajat , me kohdistamme teihin suuria odotuksia .
Haluaisin antaa teille esimerkin , miten voitte täyttää nämä odotukset suhteellisen nopeasti ainakin yhdellä suppealla segmentillä .
Kyse on Eurodacista .
Muistanette , että päätimme suurin odotuksin täällä Euroopan parlamentissa joulukuussa , että Eurodac toteutetaan niin asetuksena kuin järjestelmänäkin , nimittäin yhteisövälineenä , jota tarvitsemme ehdottomasti , jotta voimme estää moninkertaiset turvapaikkahakemukset , saada käyttöömme välineen rikosten torjumiseksi ja etenkin määrittää selvästi , mikä jäsenvaltio on vastuussa turvapaikkamenettelystä .
Kannatimme tällöin selvästi tämän välineen käyttöönottoa , kuten myös täytäntöönpanokomiteaa , joka sijoittuu asiaa koskevan tietokannan tavoin komission alueelle .
Olimme sitä mieltä , että Eurodacista tulee totta .
Myös Tampereella olimme sitä mieltä , että Eurodacista tulee totta .
Jo seuraavassa huippukokouksessa joulukuussa neuvosto lähti kuitenkin omille teilleen ja otti taas suuren askeleen taaksepäin , sillä se päätti - minkä me ehdottomasti torjumme - , että täytäntöönpanovaltuudet säilyvät edelleen neuvostolla , että sääntelykomitea asetetaan neuvoston alaisuuteen ja että Gibraltaria käytetään mahdollisesti painostuskeinona .
Tämä on malliesimerkki siitä , miten me emme halua toteuttaa tätä työtä .
Pyydän hartaasti ryhmäni puolesta , että teette kaikkenne , jotta Eurodac otetaan välittömästi ja kiireellisesti käyttöön turvapaikkaväärinkäytösten ja rikosten torjunnan välineenä ja turvapaikkamenettelyn nopean käsittelyn välineenä .
Jos kerrotte meille tänään , miten te haluatte edetä , tekisitte meille suuren palveluksen .
Arvoisa puhemies , arvoisat ministerit , arvoisa komission jäsen , vuoden 1999 päätösten sadonkorjuu on todellakin ollut hyvä .
Voisi sanoa , että se on ollut niin hyvä , että sen sulattelusta eli päätösten toteuttamisesta tulee vaikeaa .
Viittaan erityisesti neuvostoon ja jäsenvaltioiden toimettomuuteen yhteisten päätösten toteuttamisessa .
Kuitenkin kulunutta kautta ovat myönteisesti leimanneet monet käännekohdan muodostavat päätökset , kuten Amsterdamin sopimuksen täytäntöönpanon aloittaminen , Schengenin sopimuksen liittäminen yhteisön säännöstöön , Kölnin Eurooppa-neuvoston päätös Euroopan perusoikeuskirjan laatimisesta , Tampereen ylimääräinen huippukokous , jossa jäsenvaltiot sitoutuivat yhteisiin suuntiin , prioriteetteihin ja tavoitteisiin yhteisen vapauteen , turvallisuuteen ja oikeuteen perustuvan alueen luomiseksi .
Vaikka emme unohdakaan saavutettua edistymistä , me Euroopan parlamentissa panemme merkille neuvoston selvän haluttomuuden toteuttaa päätöksiä monilla aloilla , yhteisen näkemyksen puuttumisen ja ennen kaikkea avoimuuden ja yhteistyöhalun puutteen Euroopan parlamentin suhteen .
Kuten sanoin , olette ehkä voineet todeta , että Euroopan parlamentti ei ole valmis pysymään pelkässä tarkkailijan roolissa .
Se ei myöskään lakkaa esittämästä kriittisiä kysymyksiä , kuten , miten pitkälle olette valmiita menemään ja mihin lainsäädännöllisiin ynnä muihin toimiin olette valmiita ryhtymään , jotta voitaisiin torjua häpeällistä ihmiskauppaa , Internetin lapsipornoa , huumeita ja järjestäytynyttä rikollisuutta .
Aiotteko edetä yhteiseen turvapaikka- ja maahanmuuttopolitiikkaan ?
Mitä aiotte tehdä maahanmuuttajien sosiaalisen sopeuttamisen hyväksi , heidän perheidensä yhdistämiseksi ja sen hyväksi , että heidän oikeutensa ja velvollisuutensa tunnustettaisiin vastaaviksi kuin ne , jotka pätevät unionin kansalaisiin ?
Kenties teidän pitäisi YK : n asiantuntijoiden kuvailemassa uudessa väestöllisessä tilanteessa hylätä perinteisen konservatiiviset näkemyksenne pakolaisista ja maahanmuuttajista .
Minä odotan paljon Portugalin puheenjohtajakaudelta .
Arvoisa puheenjohtaja , pidän myönteisenä suurta osaa , itse asiassa suurinta osaa , siitä , mitä tässä keskustelussa on sanottu .
Haluaisin kuitenkin lisätä varoituksen sanan .
Tässä yhteisössä vaarana ei ole se , että perusoikeuskirjoja on liian vähän , vaan että niitä on liian monta : kansalliset , Euroopan unionin ja Euroopan yleissopimukset ; sellaisia tuomioistuimia , jotka saavat sanoa viimeisen sanan meidän oikeuksistamme , ei ole liian vähän vaan ehkä liian monta - täällä on tuomioistuin joen toisella puolella , Luxemburgissa on tuomioistuin .
Tuomioistuimia on myös Karlsruhessa , Lontoossa , Lissabonissa , Dublinissa ja Edinburghissa .
Meidän on varmistettava , että se , mitä teemme , on järkevää .
Meidän ei pidä saada aikaan hämmennystä ja konflikteja oikeuslaitosten välille oikeuksien osalta , koska se olisi vapautta , oikeudenmukaisuutta ja turvallisuutta vastaan .
Lyhyesti sanottuna meillä on siis oltava ja meidän on ylläpidettävä korkeimpia mahdollisia yhteisiä standardeja ja löydettävä tavat niiden takaamiseksi .
Meidän on kuitenkin aina muistettava toissijaisuus .
Kuten kaikki täällä parlamentissa minäkin haluan vapautta , oikeudenmukaisuutta ja turvallisuutta .
En halua nähdä niiden vajoavan ylikeskittymiseen , kaaokseen ja sekaannukseen . .
( PT ) Arvoisa puhemies , hyvät parlamentin jäsenet , haluaisin sanoa hyvin nopeasti seuraavaa : parlamentin jäsenten puheenvuoroissa otettiin esille useita kysymyksiä Portugalin puheenjohtajuudesta .
Parlamentin puhemies antoi ymmärtää , että käytettävissämme oleva aika on hyvin lyhyt ja sen vuoksi pyrimme , minä ja kollegani , vastaamaan objektiivisesti kaikkiin täällä esille otettuihin kysymyksiin parlamentaarisen valiokunnan kokouksessa , jossa olemme ensi viikolla läsnä .
( Jatkuvia suosionosoituksia ) Suuret kiitokset , arvoisa ministeri !
Keskustelu on päättynyt .
Arvoisa puhemies , olen iloinen siitä , että neuvosto antoi vastauksen sekä suullisesti että kirjallisesti .
Tämä oli todellakin huomattavan tehokasta toimintaa .
Säästän muutaman sekunnin , sillä halusin ehdottaa neuvostolle , että jatkaisimme keskustelua seuraavassa kansalaisvapauksien ja -oikeuksien sekä oikeus- ja sisäasioiden valiokunnan kokouksessa .
Siellä meillä on mahdollisuus kommentoida näitä vastauksia ja kertoa huolenaiheistamme myös komissiolle .
Henkilökohtaisesti olen iloinen joistakin vastauksista , jotka liittyvät esimerkiksi sellaisiin herkkiin asioihin kuten Schengenin sopimus tai Europol-yleissopimus toivomme , että sitä tarkistettaisiin ja iloitsen myös oikeusministerin sanoista , joiden mukaan Europol pyritään asettamaan oikeuslaitoksen tuomiovallan alaisuuteen .
Toivon , että tämä sama tehdään myös parlamentin valvontavallan osalta .
Arvoisat neuvoston edustajat , aiomme antaa kuukauden sisällä parlamentin käsiteltäväksi päätöslauselmaesityksen .
Olen varma , että koska olette osoittaneet tänään suurta halukkuutta , ensimmäinen asia , joka tulee tapahtumaan tässä uudessa välillämme vallitsevassa yhteisymmärryksen ilmapiirissä on se , että otatte huomioon antamamme päätöslauselmaesityksen .
 
Kyselytunti ( neuvosto ) Esityslistalla on seuraavana neuvostolle osoitetut kysymykset ( B5-0003 / 2000 ) .
Kysymys nro 1 ( H-0780 / 99 ) : Aihe : Ydinvoimalan rakentaminen Turkkiin maanjäristysherkälle alueelle Turkissa sattui äskettäin kaksi maanjäristystä , jotka olivat voimakkuudeltaan yli seitsemän Richterin asteikolla .
Suurta huolestuneisuutta herättää se , että Turkki aikoo itsepintaisesti rakentaa erittäin kalliita ydinreaktoreita Akkuyun alueelle ja että Atatürk-patojen tuottamat energiavarat viedään kolmansiin maihin , kun samaan aikaan EU , talousarviotaan leikaten , tuhlaa varoja maanjäristysten aiheuttamien vahinkojen korjaamiseen .
Turkin ydinvoimaa koskevissa suunnitelmissa jätetään huomioimatta Turkin ja sitä ympäröivän laajemman alueen asukkaille ja ekosysteemeille aiheutuvat vaarat , ja nämä suunnitelmat herättävät epäilyksiä Turkin poliittis-sotilaallisen johdon ennalta laatimista salaisista suunnitelmista hankkia ydinteknologiaa , joka suo mahdollisuuden ydinaseiden kehittämiseen .
On otettava huomioon , että Turkki pyrkii rakentamaan kanadalaista alkuperää olevia reaktoreita , jotka vastaavat Intian ja Pakistanin hankkimia reaktoreita .
Mihin toimiin neuvosto aikoo ryhtyä ydinonnettomuuksien välttämiseksi ja ydinaseiden leviämisen estämiseksi maahan , joka haluaa liittyä EU : hun ja joka tuhlaa valtavia määriä ydinvoimaohjelmiin , mutta samaan aikaan imee talousapuna myönnettyjä EU : n varoja ? .
( PT ) Arvoisa puhemies , neuvosto haluaa tuoda julki , että Turkki on allekirjoittanut ydinturvallisuutta koskevan yleissopimuksen , jonka tavoitteet sisältyvät niihin huolenaiheisiin , jotka parlamentin jäsen ilmaisi .
Itse asiassa tällä yleissopimuksella , joka tuli voimaan 24. lokakuuta 1996 , on nimenomaan tarkoitus saavuttaa ja säilyttää maailmanlaajuisesti korkea ydinturvallisuuden taso kansallisten toimien ja kansainvälisen tason yhteistyön avulla .
Sen tavoitteena on myös perustaa ja ylläpitää ydinvoimaloissa suojausta mahdollisten säteilyriskien varalta , millä pyritään suojelemaan ihmisiä , yhteiskuntaa ja ympäristöä vahingolliselta ionisoivalta säteilyltä , jota tämäntyyppisistä laitoksista voi levitä .
Kuten tiedetään , yleissopimus koskee myös säteilyonnettomuuksien ehkäisyä ja tällaisten onnettomuuksien seurausten lievittämistä .
Lisäksi haluaisin huomauttaa parlamentin jäsenelle , että Turkin Euroopan unionin hakijavaltiona pitää ennemmin tai myöhemmin , tämä on liittymisen ennakkoehto - ja uskon , että tämä on pian tärkeää - ottaa omaan jäsenyyden valmisteluohjelmaansa sellainen politiikan kokonaisuus , että se voi sopivassa ajassa hyväksyä yhteisön säännöstön valmisteluohjelmaansa , joka tämän seurauksena sisältää kaikki voimassa olevat määräykset ydinturvallisuuden alalta .
Kiitos vastauksesta .
Haluaisin kuitenkin vielä lisätä seuraavaa .
Tällä yksiköllä Turkki pyrkii lisäämään energiantuotantoaan 2 prosentilla .
Kuitenkin on sanottu , että se pyrkii hankkimaan Cadou-tyyppisiä reaktoreita , samoja , joita Pakistan ja Intia hankkivat ja joiden avulla ne saivat ydinaseen .
Tätä taustaa vasten tätä kysymystä pitää tutkia , koska Kaukasuksen herkkä tilanne voi herättää monia kummallisia ajatuksia .
Toiseksi käsittelen voimaloiden turvallisuutta .
Suuren maanjäristysriskin alueilla ei riitä , että rakennukset kestävät hyvin maanjäristyksiä , koska epätavallisissa tapauksissa - puhun insinöörinä - käytetään simulaatioita , joilla tutkitaan vaaratilanteiden mahdollisia seurauksia .
Toimivia ydinvoimaloita ei kuitenkaan voida simuloida , se ei ole mahdollista .
Tässä mielessä tällaisten ydinvoimaloiden rakentaminen on ehdottomasti etukäteen kiellettävä kaikilla korkean maanjäristysriskin alueilla .
Tässä mielessä , koska Turkki kolkuttelee jo Euroopan unionin portteja , meidän pitää edistää rauhaan , turvallisuuteen ja oikeuteen perustuvan alueen syntymistä myös siellä .
Tämä on meidän tehtävämme ja kysymykseni tarkoitus .
Arvoisa puhemies , tunnustan , että parlamentin jäsenen lisäperustelut ovat asianmukaisia .
Tosiasiassa kyse on hyvin arkaluonteisesta asiasta .
Lisäksi , kuten hän varmaan ymmärtää , tämä kysymys ei koske ainoastaan sitä , että Turkki sijaitsee lähellä Euroopan unionin tämänhetkistä aluetta , vaan se koskee myös muita valtioita , joiden kanssa meillä on suhteet omassa naapurustossamme .
Ymmärrämme huolestuneisuutenne emmekä jätä sitä ottamatta huomioon , nimittäin tulevissa yhteyksissä , joita meillä tulee olemaan Turkin kanssa , kun määrittelemme Turkin omaa jäsenyyden valmisteluohjelmaa koskevaa asialistaa .
Tämä asia tulee luonnollisesti olemaan keskeinen huolemme , eikä Euroopan komissio varmasti jätä ottamatta sitä huomioon . .
( PT ) Arvoisa puhemies , parlamentin jäsen Newton Dunnin tekemän kysymyksen osalta , uskon , että tiedossa on yleisesti - vaikkakin minun nyt kannattaa viitata asiaan , jotta se tulee kirjatuksi muistiin - , että neuvoston pääsihteeristö on vuodesta 1996 lähtien laatinut kuukausittain kertomuksen neuvoston hyväksymistä lopullisista lainsäädäntötoimista .
Siinä kertomuksessa on liitteenä , kuten tiedetään , mahdolliset pöytäkirjan julkilausumat , jotka pitävät sisällään vastustavat äänet , poissalot ja äänestysselitykset .
Toukokuusta 1999 lähtien ( ja puhumme siis Amsterdamin sopimuksen voimaantulon jälkeisestä ajasta ) tämä kertomus on lisäksi pitänyt sisällään ne toimet , joissa neuvosto ei ole lainsäätäjän roolissa , lukuun ottamatta eräitä lyhytkantoisia toimia , kuten oikeudenkäyntimenettelyä koskevat päätökset .
Tässä tapauksessa kertomus voi sisältää myös äänestystuloksen , mikäli neuvosto niin päättää .
Lisäksi pääsihteeristö soveltaa vuonna 1993 hyväksyttyä työjärjestystä , joka korvattiin juuri neuvoston 31. toukokuuta 1999 antamalla päätöksellä , ja se julkaisee lehdistötiedotteissa jokaisen neuvoston istunnon jälkeen mahdolliset äänestystulokset ja äänestysselitykset aina , kun neuvosto toimii lainsäätäjänä , samoin kuin myös muissa tapauksissa , joissa neuvosto itse on tehnyt ad hoc -päätöksiä .
Amsterdamin sopimuksen voimaantulosta lähtien ja aina kun neuvosto toimii lainsäätäjänä - ja tämä ero on tärkeä ministerikokousten toiminnan osalta - tulokset ja äänestysselitykset , samoin kuin pöytäkirjan julkilausumat julkaistaan systemaattisesti .
Koska julkaisusäännöt ovat samat neuvoston pöytäkirjojen kuukausittaisten kertomusten laadinnalle ja lehdistötiedotteille , mahdollinen äänestys , jossa punnitaan monenlaista tietoa , on täsmälleen samanlainen , lukuun ottamatta jotakin erehdystä , joka voi mahdollisesti tapahtua .
Mitä tulee parlamentin jäsenten Frahmin ja Sjöstedin kysymyksiin , voin vakuuttaa , että todellakin perustamissopimuksen 255 artiklan 2 kohdan mukaan ja niiden muutosten mukaan , jotka siihen tehtiin Amsterdamin sopimuksessa , neuvosto tulee määrittelemään ne pääperiaatteet ja rajoitukset , joiden mukaan julkisen tai yksityisen edun vuoksi säädellään oikeutta saada tietoja asiakirjoista .
Neuvosto keskustelee asiasta yhteispäätösmenettelyn mukaisesti tämän parlamentin kanssa ja Euroopan komission ehdotuksen pohjalta .
Tämä ehdotus täytyy esitellä - kuten varmaan tiedätte , tuolla soveltamisalalla , joka Amsterdamin sopimuksessa ennakoidaan - kahden vuoden kuluessa Amsterdamin sopimuksen voimaantulosta - eli ennen 1. toukokuuta 2001 .
Koska neuvosto ei ole saanut tähän mennessä komissiolta tätä asiaa koskevaa ehdotusta , en voi vastata yksityiskohtia koskeviin huomautuksiin , joita parlamentin jäsenten kysymyksissä on tullut esiin kuten varmaan ymmärrätte .
Kiitos , arvoisa puhemies ja kiitos arvoisa neuvoston puheenjohtaja .
Olen varma , että neuvoston puheenjohtaja on oikein miellyttävä mies ja oikein kiltti vaimolleen ja lapsilleen ja koiralleen .
Suhtaudun kuitenkin , anteeksi vain , hiukan epäilevästi juuri antamaanne vastaukseen .
En usko , että neuvostossa laaditut lausunnot ja äänestystulokset ovat välittömästi julkisesti saatavissa .
Ottaisitteko siksi tehtäväksenne ennen seuraavaa , helmikuun täysistuntoa , kirjoittaa ja kertoa minulle , mistä minä voin yleisön puolesta löytää tämän tiedon heti sen jälkeen , kun neuvostossa on hyväksytty lainsäädäntöä sen sijasta , että odottaisin , että se julkaistaan viikkoja myöhemmin lehdistötiedoteluettelossa .
Kertoisitteko minulle ennen seuraavaa täysistuntoa tämän tiedon ?
Hyvä parlamentin jäsen , aluksi haluaisin sanoa , että vältän henkilökohtaisia huomautuksia , joilla aloititte toisen kysymyksenne ja olisin kiitollinen , mikäli tekin voisitte jatkossa välttää niitä .
Se , mitä sanoitte , antaa meidän ymmärtää , että kritiikki , joka kohdistuu neuvostoon , sen lisäksi että se on muotoiltu hyvin täsmällisesti ja että panemme sen myös muistiin , ei niinkään kohdistu lainsäätämisprosessin läpinäkymättömyyteen , vaan se kohdistuu melkeinpä liialliseen avoimuuteen .
Hyvä parlamentin jäsen , haluaisin sanoa teille kuitenkin , että tällaiset avoimuusprosessin tulokset ovat meistä selviä ja mielestämme kiistattomia .
Hyvä parlamentin jäsen , emme epäröi toistaa teille tätä asiaa kirjallisesti , mutta emme voi mennä pitemmälle kuin olemme sanoneet , koska se , mitä sanoimme vastaa täysin sitä , mitä perustamissopimus edellyttää .
Sen vuoksi olemme sitä mieltä , että tällä hetkellä kaikki se materiaali , jota neuvoston pääsihteeristö jakaa kansalaisille , on olennaista neuvoston toimintaa lakiasäätävänä viranomaisena koskevaa materiaalia .
Mielestäni neuvosto ei yrittänyt vastata kysymykseeni .
En kysynyt sitä , mitä mieltä neuvosto on siitä ehdotuksesta , jota komissio ei ole vielä tehnyt , vaan kysymykseni koski Amsterdamin sopimuksen 255 artiklan periaatteellista tulkintaa .
Mahdollistaako se sen , että säädämme lakeja , jotka liittyvät myös kansallisiin avoimuutta koskeviin lakeihin , eikä pelkästään niihin kolmeen Euroopan unionin toimielimeen , jotka siinä on mainittu ?
Haluaisin saada vastauksen tähän kysymykseen .
Onko neuvosto sitä mieltä , että voimme perustamissopimuksen 255 artiklan mukaan säännellä avoimuutta koskevaa kansallista lainsäädäntöä , toisin sanoen lainsäädäntöä , joka ei koske EU : n toimielimiä ?
Hyvä parlamentin jäsen , annettu vastaus oli mahdollinen vastaus .
Haluan sanoa teille kuitenkin seuraavaa : perustamissopimuksen 255 artiklan mukainen tulkinta on tulkinta , jonka täytyy liittyä myös läheisyysperiaatteeseen .
Ja tällä hetkellä ei ole olemassa mitään konkreettista ehdotusta , joka antaisi meidän työskennellä tämän artiklan säätelemiseksi , ja ilman tuota ehdotusta tässä asiassa ei ole mahdollista edetä .
Joka tapauksessa ensimmäisen tulkinnan mukaan 255 artikla ei salli työskentelyä pohjalta , joka voisi vaikuttaa läheisyysperiaatteeseen .
Minua mietityttää se , miten neuvosto aikoo taistella niiden periaatteiden puolesta , jotka on kirjattu Amsterdamin sopimukseen ja joiden tarkoituksena on varmistaa kansalaisten paremmat mahdollisuudet osallistua päätöksentekoprosessiin .
Kuinka se voidaan toteuttaa , kun komission aloitteessa - joka on vuotanut julkisuuteen , joten sen sisältö on tiedossa - sanotaan , että työntekijöiden ajattelunvapaus on avoimuutta tärkeämpää ja että työasiakirjat , kertomukset , luonnokset ja niin edelleen eivät ole saatavilla ?
Eikö neuvoston edustaja ole sitä mieltä , että tämä vaikeuttaa osallistumista demokraattiseen päätöksentekoprosessiin ?
Parlamentin jäsen , tämä kysymys , jonka otin esiin , on erittäin tärkeä , ja keskustelimme siitä pitkään viimeisen hallitustenvälisen konferenssin aikana .
Ja haluan sanoa teille erään asian : avoimuus ei toimi ainoastaan yhteisön toimielimistä " ulospäin " vaan se toimii myös yhteisön toimielinten " välillä " .
Tämä tarkoittaa sitä , että yhteisön toimielinten toiminnan muodossa ja menettelyssä on osia , jotka eivät ole muiden toimielinten saavutettavissa , eikä kysymys ole ainoastaan komission suhteesta parlamenttiin vaan myöskin komission suhteesta neuvostoon .
Tuolloin tämä asia otettiin lisäksi usein esiin ja siitä keskusteltiin .
Euroopan parlamentilla on mahdollisuus osallistua uuden hallitustenvälisen konferenssin valmisteluun .
Se on avoimena oleva asia .
Toimielinten toiminnan esittely ja todellinen avoimuus Euroopan unionin tasolla on tärkeä kysymys , ja minun mielestäni sitä täytyy vielä kerran analysoida , nimittäin seuraavan hallitustenvälisen konferenssin kannalta , meillä ei ole siitä pienintäkään epäilystä , ja olemme sitä mieltä , että niillä parlamentin jäsenillä , jotka osallistuvat tähän valmistelevaan ryhmään , on mahdollisuus vielä kerran ottaa tämä ongelma esiin .
Uskon , että komission tekemässä ehdotuksessa on osia , jotka tekevät mahdolliseksi useiden toimielinten toimintatavan suuremman avoimuuden , mutta olen sitä mieltä , että tältä osin parannuksille on aina tilaa .
Olemme puolestamme valmiita analysoimaan tältä alalta tulevia ehdotuksia .
Parlamentin jäsen Jonas Sjöstedt on muiden ohella esittänyt erittäin tärkeän kysymyksen .
Ruotsissa on voimassa julkisuusperiaate , joka vahvistaa demokratiaa ja edistää kansalaisten , päätöstentekijöiden ja viranomaisten välisen vuoropuhelun toimivuutta .
Olemme hyvin tarkkoja siitä , että EU : ssakin mennään tähän suuntaan , ja se käy ilmi myös Amsterdamin sopimuksesta .
Vuosi tai pari sitten parlamentti hyväksyi parlamentin jäsen Lööwin laatiman mietinnön , joka on hyvin tärkeä tässä yhteydessä .
Siinä varoitettiin , että tuleva prosessi vähentäisi avoimuutta jäsenvaltioissa .
Nyt voimme havaita , että parlamentin antama varoitus oli ehkä aiheellinen .
Haluan kysyä neuvostolta , ymmärtääkö neuvosto tämän varoituksen , nyt kun tiedämme komission työasiakirjojen sisällön .
Hyvä parlamentin jäsen , meidän kaikkien on hyvä olla tietoisia eräästä asiasta : neuvoston ja parlamentin välillä , neuvoston jäsenten ja tämän parlamentin jäsenten välillä ei ole välttämättä avoimuuden etuja ja haittoja koskevaa erimielisyyttä .
On niin , että joskus ajatellaan , että neuvosto on asioiden sulkeutuneisuuden päämaja ja parlamentti puolestaan on avoimuuden päämaja .
Se ei ole totta .
Meillä on samat huolenaiheet kuin parlamentin jäsenellä on toimielinten toiminnasta ja siitä tavasta , jolla tämä toiminta heijastuu ulospäin .
Siksi jaamme samat huolenaiheet ja tulkinta tapahtuu neuvostossa samalla tavalla .
Hyvä parlamentin jäsen , meillä ei voi sekä parlamentissa että neuvostossa olla samanlaista tulkintaa siitä tarkasta tavasta , jolla avoimuusprosessi voi toimia tai todellisesta avoimuudesta .
Toisin sanoen ajatus siitä , että tietynlaisten asiakirjojen julkaiseminen ja joidenkin toimielinten avoin toiminta ovat tekijöitä , jotka toimivat näiden samaisten toimielinten demokratian puolesta , on usein vaarallinen ajatus , koska todellisuudessa näin ei usein ole asianlaita .
Ja tiedämme - enkä halua puhua tästä pitkään - , että kun välillä avoimuus ylittää tietyt rajat , me aloitamme järjestelmälliset keskustelut ja käytäväkeskustelut .
Avoimuusasiassa on olemassa yleinen tasapaino .
Ja on olemassa tasapaino joka sijaitsee tarkalleen realismin ja kansankiihotuksen välissä Kuuntelin hyvin tarkkaan mitä neuvoston puheenjohtaja Seixas da Costa sanoi avoimuudesta ja hallitustenvälisestä konferenssista .
Kysymykseni on , voinko päätellä Seixas da Costan puheessaan osoittamasta suuresta mielenkiinnosta avoimuutta ja hallitustenvälistä konferenssia kohtaan , että puheenjohtajavaltio Portugali sitoutuu kamppailemaan sen puolesta , että hallitustenvälisen konferenssin esityslistaa laajennetaan .
Eihän toimielinten toimintatapojen avoimuutta voida tarkastella vain joidenkin muiden asioiden varjossa tai jossain käytävien kätköissä - vaikka minäkin ymmärrän käytäväkeskustelujen merkityksen .
Tarvitaan erityinen otsake hallitustenvälisen konferenssin esityslistaan , eli sitä on laajennettava .
Hyvä parlamentin jäsen , kysymys avoimuudesta liittyy luonnollisesti toimielimiin .
Tämä hallitustenvälinen konferenssi käynnistää ainakin pyrkimyksen , jossa keskitytään toimielinten parempaan toimivuuteen ja siinä otetaan erityisesti huomioon se toive , joka meillä kaikilla on siitä , että toimielimet olisivat demokraattisempia , avoimempia ja tehokkaampia .
Kaikki tämä tehdään kuitenkin kunnioittaen globaalin hyväksymisen yleistä kehystä kaikissa niissä ratkaisuissa , jotka voimme löytää saavuttaaksemme juuri nämä kolme tavoitetta .
On selvää , että kysymys avoimuudesta on pysyvästi Euroopan unionin asialistalla ja se on tietenkin myös tämän hallitustenvälisen konferenssin asialistalla .
Voin vakuuttaa teille , että se on kysymys , jota Portugali ei jätä jäsenvaltioille eikä konferenssia valmistelevalle ryhmälle puheenjohtajuuskautensa aikana .
Sillä tässä yhteydessä sen täytyy pystyä luottamaan Euroopan parlamentin jäsenten apuun .
Se on varmasti valmis auttamaan juuri tässä esityksessä .
Näemme myöhemmin ministeritasolla , missä järjestyksessä voimme paneutua tähän asiaan .
On kuitenkin hyvä huomioida , että viimeistelimme Amsterdamin sopimuksen , joka hyväksyttiin viime vuoden toukokuussa ja joka sisältää joukon avoimuuden osalta vielä kehitysvaiheessa olevia toimeenpanokeinoja .
Nyt on kyse siitä , käynnistämmekö avoimuuden alalla uuden prosessin ennenaikaisesti vai emme .
Olen sitä mieltä , että kaikesta huolimatta tämä on kysymys , jonka pitää aina olla esityslistalla , koska jonkinasteinen yleisen mielipiteen herkkyys sen suhteen on ilmeinen ja koska se kytkeytyy yhteen sen kanssa , mikä on todellinen tarve asettaa Euroopan unionin toimielimet vastuuseen kansalaisten edessä .
Meidän puolestamme kysymys tulee olemaan esityslistalla .
Jää nähtäväksemme , pääsemmekö yhteisymmärrykseen tässä asiassa .
Kysymys nro 5 ( H-0785 / 99 ) : Aihe : Tiettyjen kalakantojen suurimmat sallitut saalit vuonna 2000 määräävä asetusehdotus ( erityisesti sardellin suurin sallittu saalis ) Kansainvälisen merentutkimusneuvoston ( ICES ) viimeisten raporttien mukaan sardellikanta ICES VIII -alueella on tällä hetkellä kriittisessä tilassa .
Ovatko kalatalousneuvosto ja komissio arvioineet vaikutusta , joka ICES IX , ICES X ja Itäisen Keski-Atlantin kalastuskomitean 34.1.1 . -alueiden kiintiöiden siirrolla Portugalilta Ranskalle ( liikakalastus 5 000 tonnia vuodessa ) on ollut sardellikantaan ?
Ovatko ne myös arvioineet vastuutaan nykyisessä tilanteessa sekä niitä taloudellisia ja sosiaalisia vaikutuksia , joita tulevaisuudessa saattaa tulla tälle kalastusalalle ?
Pitääkö komissio hyväksyttävänä vakauttaa tulevaisuutta varten liikakalastus , joka rikkoo alunperin asetettua 33 000 tonnin vuotuista sallittua saalismäärää , tilanteessa , jossa sardellikanta on todistetusti kriisissä ?
Mihin toimiin neuvosto aikoo ryhtyä ja milloin , jotta sardellikannan kriittinen tila , mainittu kiintiösiirto ja suhteellisen vakauden periaate sovitettaisiin yhteen ? .
( PT ) Arvoisa puhemies , on täysin puheenjohtajavaltio Portugalin etujen mukaista vastata tähän kysymykseen perusteellisesti , jopa sen vuoksi , että se liittyy ongelmaan , joka koskee Portugalia myönteisesti , ja kerron pian , minkä vuoksi .
Neuvosto on tietoinen siitä sardellikantojen kriittisestä tilasta Cantabrianmerellä , johon parlamentin jäsen viittaa .
Kuitenkin , viime vuoden viimeisessä kalatalousneuvostossa 16. ja 17. joulukuuta jäsenvaltiot , jotka osallistuvat tähän kalastukseen - ne ovat tarkalleen ottaen Ranska , Espanja ja Portugali - ovat sitä mieltä , että ennalta varautumisen periaatteen käyttäminen , joka määrää komission ehdotuksesta saaliskalojen pyydystettävän enimmäismäärän alennettavaksi 5 000 tonnista 2 000 tonniin , oli äärimmäisen varovaista .
Silloin päästiin kompromissiratkaisuun , jonka tavoitteena on saavuttaa tasapaino biologisten riskien rajoittamisen tarpeen , siis kalalajien hyväksikäytön , ja kalastuksen rajoittamisesta aiheutuvien sosioekonomisten vaikeuksien välillä .
Ratkaisussa saaliskalojen pyydystettävä enimmäismäärä on määrätty keskimääräiselle 16 000 tonnin tasolle vuonna 1999 suunnitellun 33 000 tonnin sijaan .
Oli myös ennalta suunniteltua , että määrää tarkistetaan niiden lajien suojelua koskevien uusien tieteellisten tietojen valossa , joita odotetaan olevan saatavilla tämän vuoden ensimmäisellä puoliskolla .
Eteläiselle sardellikannalle , ICES IX -alueella , saaliskalojen pyydystettävä enimmäismäärä määrättiin 10 000 tonniksi koko vuodeksi 2000 , kun se vuonna 1999 oli 13 000 tonnia .
Portugalin ja Ranskan välistä kalastusoikeuksien kauppaa rajoitettiin asteittain 5 008 tonnista vuonna 1999 3 000 tonniin vuonna 2000 Ranskan vesillä tapahtuvan kalastuksen osalta .
Haluaisin mainita , että tämä siirto ei tule lisäämään kalastuspainetta sardillikantoihin kokonaisuudessaan , yhteisön koko kalastusalueen puitteissa .
Lisäksi suhteellisen vakauden periaatteen mukaisesti sardillien jakoperuste Cantabrianmerellä antoi 90 prosenttia kannasta Espanjalle ja vain 10 prosenttia Ranskalle .
Jos kalastusoikeuksia ei siirrettäisi Portugalin vesiltä , vuotuisen sallitun saalismäärän tasoa pitäisi kymmenkertaistaa , jotta Ranskalla olisi sopiva kalastuskiintiö .
Tämän vuoksi olen sitä mieltä , että asiassa on Portugalin kannalta positiivinen puolensa .
On ilmeistä , että tämä ratkaisu olisi yhä haitallisempi kalakantojen tilalle , mihin riskiin parlamentin jäsen viittasi , mutta me ymmärrämme tilanteen .
Arvoisa neuvoston puheenjohtaja , minun on sanottava , etteivät teidän mielipiteenne tyydyttäneet minua lainkaan .
Ymmärrän , että tämä asia koskee Portugalia .
Minun mielestäni kuitenkin se , että 80 prosenttia siitä sardellimäärästä , joka pyydettiin vuoteen 1995 saakka Portugalin kalavaroista tämän jäsenvaltion Portugalin ja Ranskan välisen sopimuksen nojalla , siirretään kalastettavaksi Biskajanlahdelta ja että ministerineuvosto haluaisi väittää , että tällä ei ole minkäänlaisia vaikutuksia Biskajanlahden ja Cantabrianmeren sardellikantoihin , on mielestäni voimakkaassa ristiriidassa terveen järjen ja ymmärryksen kanssa .
Kuten olemme tuoneet julki vuodesta 1995 lähtien , on todistettu , että tämä kiintiöiden siirtäminen on mieletöntä , ja jos Portugali ja Ranska haluavat päästä sopimukseen , se sopii meille oikein hyvin , mutta nämä sardellit on pyydettävä Portugalin kalavaroista eikä Biskajanlahden kalavaroista .
Nykyisin tieteelliset tutkimukset osoittavat , että Biskajanlahden sardellikanta on vaarassa kuolla sukupuuttoon .
Nyt esitetään myös toimia , joilla rajoitetaan Biskajanlahdella pyydettävää sardellimäärää .
Arvoisat ministerineuvoston jäsenet , mahdattekohan olla tietoisia siitä vastuusta , jonka olette ottaneet näiden vuosien aikana ja myös vuonna 2000 niistä perheistä , jotka elävät sardellinpyynnistä Iberian niemimaan pohjoisosissa .
Hyvä parlamentin jäsen , halusin mainita , että 5. marraskuuta 1999 antamassaan tuomiossa Euroopan yhteisöjen tuomioistuin päätti , että tämä sisäinen siirto , siis se siirto , joka hyväksyttiin , oli sovussa niiden periaatteiden kanssa , jotka säädettiin neuvoston asetuksessa 37 / 60 / 92 ja nimenomaan sen 9 artiklan 1 kohdan kanssa , jonka mukaan jäsenvaltiot voivat vaihtaa kaiken tai osan niille annetuista kalastusoikeuksista .
Tuomioistuin ilmoitti myös , että suhteellisen vakauden periaatetta ei ole millään tavalla loukattu , kun Espanjalle annettu sardellikiintiö alaluokassa 8 säilytettiin 90 prosenttina ja Ranskan kiintiö 10 prosenttina .
Hyvä parlamentin jäsen , tuomioistuin on lisäksi sitä mieltä , että Portugalin ja Ranskan välinen siirto ei loukkaa merellisten ja elollisten vesiluonnonvarojen järkiperäisen ja vastuullisen hyväksikäytön periaatetta , koska 8 ja 9 alaluokissa kalastuskuormitus ei lisäänny eikä vaikuta negatiivisesti näiden Espanjalle annettujen kalavarojen kokonaiskiintiöön .
Hyvä parlamentin jäsen , tämän mukaan neuvosto toistaa mielipiteensä siitä , että ilman kyseistä siirtoa Ranskan sardillien kalastusmahdollisuuksien lisäämistä Biskajanlahdella harkittaisiin .
Hyvä parlamentin jäsen , neuvosto kuitenkin toistaa mielipiteensä siitä , että tällöin kalastuskuormitus olisi suurempi ja se olisi vahingollisempi kalakannoille kuin se ratkaisu , joka juuri valittiin .
Käytännössä 3 000 tonnia vastaa 57,5 prosenttia kalastusoikeuksista Portugalissa vuonna 2000 , kun vuonna 1999 5 008 tonnia vastasi 73,9 prosenttia .
Nämä luvut osoittavat meidän nähdäksemme ja neuvoston mielestä todellista parannusta suojelussa , jos niitä vertaa 80 prosentin tasoon , josta säädettiin neuvoston asetuksessa 685 / 95 Kysymys nro 6 ( H-0788 / 99 ) : Aihe : Jatkuvan Kosovon serbeihin ja romaneihin kohdistuvan etnisen puhdistuksen vastaiset toimet Naton puolustusministerien kokous esitti ( 2.12.1999 ) voimakkaan kehotuksen lopettaa Kosovon vähemmistöjä vastaan suunnattu etninen puhdistus .
Lisäksi Euroopan parlamentti , viitattuaan tiettyihin serbeihin ja romaneihin kohdistuneisiin hirvittäviin väkivallantekoihin , tuomitsee päätöslauselmassaan voimakkaasti serbiväestöön kohdistuvan väkivallan ja pyytää Kosovon albaanijohtajia kunnioittamaan rikkeettömästi YK : n päätöslauselmaa 1244 .
Päätöslauselmassa korostetaan myös , että aikaisempia albaaneihin kohdistuneita vainoja ei voi käyttää " tekosyynä Kosovon väestön tekemiin tappoihin , ihmisryöstöihin , pidätyksiin , vallan väärinkäyttöön , häirintään , pelotteluihin , tuhopolttoihin , ryöstelyyn , omaisuuden tuhoamiseen ja kotien valtaamiseen " .
Aikooko neuvosto tämän johdosta tarkastella uudelleen Kosovon jälleenrakentamisen rahoittamista kuten Euroopan parlamentti pyytää ?
Mitä muita käytännön toimia se aikoo toteuttaa etnisen puhdistuksen lopettamiseksi ? .
( PT ) Hyvä parlamentin jäsen , haluaisin sanoa , että tunnen mitä suurinta myötätuntoa sitä huolta kohtaan , joka on tämän esille ottamanne kysymyksen takana .
Jaamme todellakin sen huolen , joka parlamentin jäsenellä on sen uhkaavan tilanteen edessä , joka Kosovon etnisillä vähemmistöillä on , olipa kyse sitten serbiväestöstä , romaniväestöstä , syrjintäkysymyksistä tai ahdistelusta ja pelottelusta , joita edelleenkin harjoitetaan tällä alueella .
Neuvosto on aina korostanut tarvetta saattaa oikeuden eteen kaikki ne , jotka ovat harjoittaneet sellaisia toimia ja jotka jatkavat sellaisten toimien harjoittamista .
Neuvosto toisti vielä joulukuun päätelmissään tarpeen turvallisuusneuvoston antaman päätöslauselman 12 / 99 täydelliseen täytäntöönpanoon ja päätyi järjestelmällisesti tukemaan niitä ponnisteluja , jotka Bernard Kouchner saattoi loppuun .
Näiden ponnistelujen myötä ryhdyttiin toimiin , jotka voivat taata sen , että tuolla alueella suojellaan tehokkaasti vähemmistöjä ja erityisesti , että siellä tehokkaasti toteutetaan keinoja , jotka sallivat alueen eri kansallisuuksien säilymisen .
Yhteyksissä , joita olemme pitäneet yllä Kosovon albaanien tärkeimpien poliitikkojen kanssa , ja Portugalin pääministeri teki näin juuri äskettäin , olemme korostaneet , että serbiväestön , romaniväestön ja muiden etnisten ryhmien vainoja ei missään tapauksessa voida hyväksyä .
Sitä ei tulla sietämään ja sen täytyy loppua välittömästi .
Kosovon johtajille ilmoitettiin selvästi ja monta kertaa , että kansainvälinen apu tulee riippumaan suurelta osin albaanivähemmistöjen kohtelusta .
Tämä asia on mielestäni erittäin tärkeä ; tämä Euroopan unionin kannan taustalla oleva ehdollisuuden ajatus säilyy ja tullaan säilyttämään neuvoston puolesta .
Olemme päätyneet tukemaan täysin Yhdistyneiden Kansakuntien joukkojen ja kansainvälisten turvallisuusjoukkojen ponnisteluja Kosovossa uusien vähemmistöjä kohtaan suunnattujen väkivaltaisuuksien välttämiseksi ja uhattujen väestönosien suojelemiseksi .
KFOR-joukot ja MINUC-poliisi pitävät yhtenä päätehtävänään kaikenlaisen kansallisuudesta johtuvan pahoinpitelyn poistamista .
Tässä yhteydessä neuvosto iloitsi joulukuun päätelmistään , joihin Euroopan komissio myötävaikutti merkittävästi .
Komissio osallistuu epäsuorasti tilanteen normalisointiin yhdessä jäsenvaltioiden kanssa .
Hyvä parlamentin jäsen , neuvosto on myös tietoinen siitä , että Kosovon vastuullisten kansainvälisten toimijoiden käyttöön annettujen keinojen kokonaisuus ei vastaa useiden jäsenvaltioiden valmiudet huomioon ottaen sitä , mikä olisi toivottavaa .
Tämä on johtanut siihen , että näiden toimijoiden toimintakapasiteettia on rajoitettu .
Tulemme kuitenkin kiinnittämään kaiken huomiomme tähän ongelmaan , koska albaaniviranomaisten ja albaaneja edustavien toimijoiden kaikkinainen uskottavuus alueella riippuu osaltaan myös siitä , että nämä samaiset toimijat osoittavat , että ne pystyvät käyttämään sellaisia keinoja , jotka takaavat eri kansallisuuksien olemassaolon juuri tällä alueella .
Haluaisin kiittää arvoisaa neuvoston puheenjohtajaa .
Minä itse ja luullakseni me kaikki täällä olemme sitä mieltä , että Portugali , maan entinen presidentti Soares ja Portugalin hallitus omaksuivat harkitun ja maltillisen kannan Balkanin pommitusten aikana .
Tämänpäiväinen poliittinen julkilausuma tästä asiasta on erittäin myönteinen .
Tätä asiaa korostan , ja olen siitä iloinen .
Tästä huolimatta esiintyy huolestuneisuutta sen vuoksi , että samalla kun Euroopan unionin aikeet ovat hyvät ja rehelliset , tulokset ovat kovin vähäisiä .
Valitettavasti viime aikoina on nähty kuinka Kosovon kaikkia vähemmistöjä , serbejä , romaneja , turkkilaisia ja kroaatteja raivataan pois tieltä , ja ihmettelemme , mitä tapahtuu .
Yhdistyneiden Kansakuntien ja Kouchnerin tehtävä Kosovossa on epäonnistunut .
Se on epäonnistuminen , että sen jälkeen , kun käytiin täysimittainen sota etnisen puhdistuksen torjumiseksi , etnisen puhdistuksen suorittaa toinen osapuoli .
Tästä syystä toistan kysymykseni , aikooko neuvosto ryhtyä konkreettisiin käytännön toimiin keskustellakseen näistä asioista Kouchnerin kanssa , joka on hyvin pitkälle vastuussa siitä , minkälainen tilanne Kosovossa nyt on .
Hyvä parlamentin jäsen Alavanos , en voi olla samaa mieltä siitä viimeisestä lauseesta , jonka juuri sanoitte jäsen Kouchnerin vastuusta , ja haluaisin erottaa tässä kaksi ajatusta , jotka ovat hyvin tärkeitä : Kosovossa toteutettava rakenne on Yhdistyneiden Kansakuntien valvonnan alla .
Se on rakenne , jolle Euroopan unioni on antanut kaiken mahdollisen tukensa ja jota Euroopan unionin maat ovat yksinään edistäneet monin tavoin .
On kuitenkin eräs asia , jota emme voi kieltää , sillä Kouchnerin ponnistelut Kosovon sisäisen tilanteen normalisoimiseksi ovat erittäin myönteisiä ponnisteluja .
Riippumatta siitä , mitä mieltä parlamentin jäsen voi olla , me olemme myös sitä mieltä , että muutamat näiden ponnistelujen tuloksista eivät Kouchnerista riippumattomista syistä voi olla niin tehokkaita kuin kaikki me toivoisimme .
Nyt on tehtävä lopullinen ero Euroopan unionin vastuusta , tässä tapauksessa nimenomaan neuvoston mahdollisesta toiminnasta tässä asiassa ja siitä , mistä kansainvälinen yhteisö vastaa yksinään .
Kansainvälinen yhteisö on se , joka pääasiallisesti valvoo Kosovon tilannetta .
Euroopan unionin vastuu lähtee tältä taustalta .
Kansainvälinen yhteisö yksinään , nimenomaan Yhdistyneet Kansakunnat on se , jolta täytyy pyytää sitoumuksia päätöslauselman 12 / 99 toimeenpanosta ja erityisesti tämän päätöslauselman taustalla olevasta johdonmukaisuudesta ja päätöslauselman vastaavuudesta todellisuuden kanssa .
Nämä ovat kysymyksiä , joita meidän kaikkien pitäisi asettaa , mutta foorumi näiden kysymysten asettamiselle on Yhdistyneet Kansakunnat .
Arvoisa puhemies , arvoisa neuvoston puheenjohtaja , olen erittäin tyytyväinen siihen , että sanoitte haluavanne parantaa rakenteita ja että kyse on viranomaisten uskottavuuden lisäämisestä .
Uskon , että meidän on pohdittava tässä yhteydessä myös sitä , miten me voimme esittää asian parhaiten julkisuudessa .
Tämän vuoksi esitän seuraavan kysymyksen : onko oikeastaan määritetty lähestymistapaa , jolla voisimme edistää tiedotusvälineiden toimintaa tällä alalla , miten voimme kouluttaa toimittajia ja miten voimme tiedottaa paremmin kansalaille rauhanomaisesta rinnakkaiselosta ?
Olemme ponnistelleet aineellisen avun antamiseksi .
Olemme pyrkineet rauhaan sotilaallisin keinoin .
Miltä näyttävät nyt pyrkimykset tehdä töitä kriisialueella myös psykologisin perustein ja varmistaa tälle työlle annettava paras mahdollinen tuki ?
Hyvä parlamentin jäsen , kuten sanoin , ymmärrän huolestuneisuutenne .
Olen sitä mieltä , että tällä hetkellä ja erityisesti viime kuukausina on ollut jonkin verran myönteistä kehitystä niiden keinojen osalta , joita Kouchner voi käyttää tehokkaaseen toimintaan .
Muistan kuulleeni Kouchnerin puhuvan tästä aiheesta Euroopan neuvoston ministerikokouksen aikana ja olen sitä mieltä , että monet niistä huolista , joita hän silloin ilmaisi joidenkin ongelmien ratkaisukeinojen vähyydestä , on nyt ratkaistu , ja voidaan sanoa , että hänelle on annettu nämä keinot .
On nimenomaan kaksi olennaista asiaa : ensiksi poliisijoukkojen lisääminen , joka oli tärkeä tekijä siviiliväestön turvallisuuden takaamisessa ja erityisesti tiettyjen kansallisuusryhmien suojelemisessa , ja määrärahojen lisääminen , joka nimenomaan teki mahdolliseksi joidenkin virkamiesten ylläpitämisen prosessin tärkeissä , esimerkiksi hallinnollisissa ja toiminnallisissa tehtävissä Kosovossa .
Hyvä parlamentin jäsen , on olemassa sellainen kysymys , joka meidän kaikkien pitäisi esittää - ja tein sen vähän aikaa sitten diplomaattisella tavalla - ja joka koskee itse turvallisuusneuvoston päätöslauselman 12 / 99 johdonmukaisuutta .
Tiedän , että se on äärimmäisen arkaluonteinen asia , mutta meidän kaikkien täytyy kysyä tämän päätöslauselman takana olevasta logiikasta ja mahdollisuudesta sen toimeenpanemiseen .
Kannatamme sen täydellistä toimeenpanoa : meidän pitää kuitenkin tarkastella tätä päätöslauselmaa - ja luultavasti tämä on yksi asia , joka Yhdistyneiden Kansakuntien turvallisuusneuvoston ennemmin tai myöhemmin täytyy tehdä - siltä kannalta , mitä aikaisemmin on tapahtunut maailman muilla strategisilla alueilla ja näyttämöillä .
Voisiko niistä nähdä tietynlaisia menetelmiä ja tietynlaista logiikkaa ja tasapainoa - jotka muuten olivat sellaista logiikkaa ja tasapainoa , jotka saivat aikaan päätöslauselman hyväksymisen - , jota pitäisi tai ei pitäisi ylläpitää tulevaisuudessa .
Se , mitä meidän täytyy tehdä ja olemme tekemässä Euroopan unionin puolesta , on taata Kouchnerille kaikki keinot ; ja parlamentin jäsen on oikeassa siinä , että meillä on velvollisuus kansalaistemme edessä kertoa heille säännöllisesti ja avoimesti missä määrin näitä keinoja joko käytetään tai ollaan käyttämättä .
Aiomme neuvoston puolesta esittää tietoja tästä asiasta Portugalin puheenjohtajuuskaudella .
Arvoisa neuvoston puheenjohtaja , olen täysin samaa mieltä kanssanne .
Ongelmana ei ole erityisedustaja Kouchner vaan hänen työnsä oikeudellinen perusta , nimittäin päätöslauselma 1244 .
Tämän sanottuani olen sitä mieltä , että unionin , siis teidän mutta myös meidän , tehtävänä on ryhtyä työhön päätöslauselman 1244 väliaikaisuuden sivuuttamiseksi ja koko aluetta koskevan tulevaisuudensuunnitelman laatimiseksi .
Mielestäni juuri tällaisen suunnitelman puuttuminen aiheuttaa tai edistää ylilyöntejä , onnettomuuksia ja murhia , joista jäsen Alavanos puhui .
Aikooko neuvosto ottaa esille kysymyksen Kosovon lopullisesta asemasta ?
Ja jos vastaus on myönteinen , aikooko se tehdä niin alueen yleisen uudelleen määrittämisen mielessä välttämällä mahdollisimman pitkälle mikrovaltioiden moninkertaistamista , johon joillakin on taipumus pyrkiä , ja yhdistämällä osapuolet eli tässä tapauksessa Kosovon ja Albanian .
Hyvä parlamentin jäsen , kuten on ilmeistä , neuvosto ei yritä muuttaa Kosovon asemaa sen kehyksen ulkopuolella , joka on asetettu turvallisuusneuvoston päätöslauselmassa 1244 / 99 .
Antaisin itselleni luvan sanoa , että myös tämän asian käsittely turvallisuusneuvostossa nostaa esille erään toisen varsin mielenkiintoisen kysymyksen , joka koskee sitä , kuinka Euroopan unioni on edustettuna tässä samaisessa neuvostossa ja missä määrin Euroopan unionin edustus tässä neuvostossa noudattaa tai ei noudata ulkopolitiikan ja yleisen turvallisuuden sääntöjä .
Mutta keskustelu siitä veisi luultavasti meiltä enemmän aikaa kuin yhden istunnon verran .
Haluan kuitenkin sanoa teille , että ymmärrämme , että Kosovon tilanteella on paljon vaikutuksia kaikkiin maihin ja alueisiin , jotka sitä ympäröivät .
Kosovon tilanne ei ratkea itsestään , vaan se ratkeaa alueen yleisen tasapainon avulla .
Se ylittää luonnollisesti ne keinot , joita Euroopan unionin alueella käytetään , olipa kyse Bosnian ja Hertsegovinan tilanteen tasapainottamisesta , olipa kyse siitä uudesta sopimussuhteesta , johon pyrimme entisen Jugoslavian tasavallan Makedonian kanssa , olipa kyse siitä positiivisesta keinojen kokonaisuudesta , jota yritämme toteuttaa Albanian kanssa tai , tietenkin , olipa kyse siitä vaiheesta , missä painostuksemme serbien viranomaisia kohtaan on , nimittäin avusta , jota annamme " Energiaa demokratialle " -projektin kautta serbien kaupunkiyhteisöille , jotka ovat sidoksissa demokraattisiin rakenteisiin .
Tämä on toimintakokonaisuus , joka kokonaisuudessaan ja yhteisvaikutuksellaan voi luoda sellaisen ilmapiirin , joka voi ratkaista Kosovon tilanteen .
Kosovon tilanne ei ratkea itsestään , jos alueella ei ole yleistä tasapainoprojektia .
Kysymys nro 7 jätetään käsittelemättä , koska kysymyksen esittäjä ei ole läsnä. kysymyksen nro 8 ( H-0796 / 99 ) : Aihe : Uusi INTERREG aloite INTERREG-aloitteesta laatimansa kaupunki- , maaseutu- ja rannikkoalueiden suunnittelun edistämistä koskevan tiedonantoluonnoksen liitteessä 2 olevassa 1 kohdassa komissio antaa luvan historiallisten kaupunkikeskustojen uudistamiselle ja kehittämiselle käyttämällä yhteistä rajat ylittävää strategiaa .
Asumissektori on kuitenkin nimenomaisesti jätetty strategian ulkopuolelle .
Kun otetaan huomioon , että maaseutualueillakin on monia historiallisesti arvokkaita asuinrakennuksia , mukaan lukien pienet mökit , ja ottaen huomioon monista eri syistä johtuva tarve pitää maaseutualueetkin asutettuna , sekä houkutella lisää ihmisiä maaseutualueille , eikö neuvosto katso , että näiden tavoitteiden saavuttamista auttaisi , jos asutushankkeita rahoitettaisiin INTERREGin piiriin kuuluvilla alueilla ?
Arvoisa puhemies , neuvosto , ja itse sanoisin , että erityisesti puheenjohtajavaltio Portugali , on erittäin tietoinen niiden ongelmien merkityksestä , joihin parlamentin jäsen kohdisti kysymyksensä , ja haluan sanoa , että kohdistamme aina kaiken huomiomme yhteisön maaseutualueiden kehitystä koskeviin politiikkoihin .
Tässä yhteydessä haluaisin muistuttaa toukokuussa 1999 hyväksytystä uudesta maaseudun kehityksen tukijärjestelmästä , joka muodosti yhteisön viitekehyksen maaseudun kestävän kehityksen puolesta ja tämä oli , kuten tiedätte , yksi niistä uudistuksista , jotka olivat Agenda 2000 -neuvottelujen tuloksia ja yhteisön tason maatalouskysymysten käsittelyn omaa edistystä .
Tämä yhteisön avun kehys pyrkii Euroopan maatalouden ohjaus- ja takuurahaston ( EMOTR ) kautta kääntämään maaseudun tyhjenemissuuntaa päinvastaiseksi , mihin parlamentin jäsen hyvin oikeutetusti viittasi kysymyksessään .
Toisaalta Euroopan aluekehitysrahasto ( EAKR ) edistää osaltaan taloudellista ja sosiaalista yhteenkuuluvuutta korjaamalla suurimpia alueellisia epätasapainoja ja osallistumalla maaseutualueiden kehittämiseen ja uudistamiseen .
Tässä yhteydessä on hyvä tuoda esiin , että EAKR edistää myös maaseudun kestävää kehitystä ja myös kestävää maaseudun työpaikkojen luomista .
Näiden yhteisön työvälineiden kokonaisuus sallii meidän työskennellä sen maaseudun kehityspolitiikan parissa , joka nykyään on siis yksi yhteisen maatalouspolitiikan parannuksista ja kehityslinjoista , yksi sen ulottuvuuksista , ja toisaalta se on aluepolitiikkaa .
Olemme sitä mieltä , että tämä on yksi oleellisimmista kysymyksistä monivaikutteisuuden käsitteessä , joka nykyään liitetään yhteisen maatalouspolitiikan kehitykseen ja EMOTR-takuurahastolla on tässä luonnollisestikin keskeinen rooli .
Kysymys nro 9 ( H-0798 / 99 ) : Aihe : Maatalouspolitiikka Portugalin puheenjohtajakaudella Voiko neuvosto esittää pääpiirteittäin Portugalin puheenjohtajakauden ensisijaiset tavoitteet yhteisön maatalouspolitiikan alalla seuraavien kuuden kuukauden aikana ja ilmoittaa toimet , joita se pitää tarpeellisina kuluttajien luottamuksen kasvattamiseksi maatalouden alaan ja tuotteisiin , joihin viime aikaiset terveysuhat ovat kohdistuneet ?
Kysymys , jonka parlamentin jäsen asettaa yhteisestä maatalouspolitiikasta , koskettaa meitä läheltä .
Kannattaa olla aina läsnä parlamentin keskusteluissa , sillä luultavasti meillä on tulevaisuudessa paljon keskusteltavaa tästä aiheesta .
Portugalin puheenjohtajakauden aikana meidän täytyy jatkaa keskustelua YMP : stä muuttamalla joitakin yhteisiä markkinajärjestelyjä pitäen mielessä unionin maaseutualueiden tasapainoisen kehityksen ja takuun maanviljelijöiden tulojen positiivisesta kehityksestä .
Erityistä huomiota on kiinnitettävä niihin toimenpiteisiin , joilla voi olla vaikutusta pieniin perheviljelmiin .
Jos ja kun Maailman kauppajärjestön uusi kierros alkaa Portugalin puheenjohtajakauden aikana , mikä on vielä epävarmaa , puheenjohtajavaltio Portugali ei tietenkään lakkaa takaamasta yhteisön tuotteiden läsnäolon vahvistamista maailmanmarkkinoilla ja suurempaa tasapainoa yhteisön maataloustuotteiden viennin ja monivaikutteisen unionin maatalouden pysyvyyden välillä , kuten siis juuri mainitsin .
Puheenjohtajavaltio Portugali tulee myös korostamaan elintarviketurvallisuuspolitiikan syventämistä ja luulen , että Portugalin ulkoministeri ja Euroopan unionin neuvoston puheenjohtaja viittasivat jo täällä tänä aamuna tähän asiaan .
Olemme sitä mieltä , että elintarviketurvallisuuden rooli , nimenomaan kaikessa mikä liittyy kansanterveyteen , on keskeinen kehitettävä asia puheenjohtajakaudellamme ; se on siis yksi ohjelmamme etusijalla olevista asioista .
Tulemme kehittämään sitä neljällä rinnakkaisella ulottuvuudella maatalousneuvostossa , terveysneuvostossa , kuluttajansuojaneuvostossa ja sisämarkkinaneuvostossa .
Puheenjohtajavaltio Portugali julkaisee tämän vuoden kesäkuussa Santa Maria da Feiran Eurooppa-neuvostossa kertomuksen tästä asiasta nimenomaan sen valossa , mitä komissio jokin aikaa sitten esitti valkoisessa kirjassaan .
Olemme sitä mieltä , että työ , jota tästä lähtien on tehtävä Euroopan unionin viraston perustamiseksi , on välttämätöntä sisämarkkinoiden uskottavuuden takia , luottamuksen vakiinnuttamisen takia näillä markkinoilla , tästä asiasta johtuvien joidenkin jäsenvaltioiden välisten jännitteiden lieventämisen takia ja myös , miksipä sitä ei voisi sanoa , sen vuoksi , että luodaan Euroopan unionin yleinen asenne elintarviketurvallisuuteen liittyvissä asioissa suhteissa kolmansiin maihin .
Yritämme tehdä tämän työn Portugalin puheenjohtajakauden aikana ja toivomme , että puheenjohtajakauden lopussa voimme esitellä täällä parlamentissa näiden ponnistelujen tuloksen .
Kiitän neuvoston puheenjohtajaa vastauksesta .
Olen varma , että hän on tietoinen siitä Euroopan mallin mukaiseen perhemaanviljelyyn kohdistuvasta erittäin vakavasta uhasta , pääasiassa niille maanviljelijöille , jotka ovat mukana naudanlihan ja lampaanlihan tuotannossa ja joiden nyt odotetaan myyvän tuotantonsa tuotantokustannusten hinnalla tai niitä halvemmalla .
Haluaisin kysyä , mihin toimiin uusi neuvosto ryhtyy turvatakseen heidän etunsa tulevissa maailmankauppaneuvotteluissa , erityisesti karjatila- ja tehdastyyppistä tuotantoa vastaan Yhdysvalloissa ja Uudessa-Seelannissa , joiden talouksien mittakaavaerot tekevät kilpailukykyisen perhemaanviljelyn erittäin vaikeaksi eurooppalaisille maanviljelijöille ja joissa eurooppalaiset elintarvikestandardit eivät ole voimassa .
Ymmärrän täysin parlamentin jäsenen huolet ja huomaan , että itse Euroopan unionin sisällä on myös jonkinasteisen ponnistelun ja johdonmukaisuuden tarve tässä asiassa .
On myös syytä ajatella seurauksia nimenomaan rahoituksen ja maataloustukien alalla .
Kuitenkin , kuten tiedätte , tämä asia on Euroopan komission käsissä ja komission täytyy sitä kehittää .
Neuvostolla on rajalliset mahdollisuudet puuttua tähän asiaan . .
( PT ) Hyvät parlamentin jäsenet , esitetyt kysymykset koskettavat syvästi puheenjohtajavaltio Portugalin ohjelmaan sisältyviä huolenaiheita sekä Portugalin hallituksen huolenaiheita , sillä se on tämän ohjelman takana .
Euroopan unionin neuvosto on tietoinen asunnottomien ihmisten ongelmista , joiden syyt , kuten on tunnettua , ovat moninaiset huumeista naisiin ja lapsiin kohdistuvaan väkivaltaan ja pitkäaikaistyöttömyyteen .
Ne ovat sosiaalisen syrjäytymisen ja köyhyyden äärimmäisiä ilmauksia , joita vastaan neuvosto pyrkii taistelemaan eri tavoin .
Ja itse asiassa , ottaen huomioon sen , että syyt ovat moninaiset , tarvittavien useiden poliittisten välineiden toimintaa täytyy kehittää ja käsitellä niiden alueiden puitteissa , joilla Euroopan unioni toimii ja sen politiikkakokonaisuuden mukaisesti , jota tässä asiassa kehitetään .
Poliittisen toiminnan ensimmäinen alue on taistelu sitä miesten harjoittamaa naisiin ja lapsiin kohdistuvaa väkivaltaa vastaan , joka usein saa naiset pakenemaan lasten kanssa tai ilman heitä , ja sillä voi olla tärkeitä seurauksia tässä asiassa .
Miesten ja / tai naisten lapsiin kohdistama väkivalta voi myös kannustaa näitä lapsia pakenemaan , mikä nykyään johtaa sellaisiin ilmiöihin kuin huumausaineiden väärinkäyttö , prostituutio jne .
Parlamentti ja neuvosto laittoivat alulle viime joulukuussa Daphne-ohjelman , jonka avulla taistellaan väkivaltailmiöitä vastaan .
Se on pian voimaan tuleva naisiin ja lapsiin kohdistuvan väkivallan torjuntatoimia koskeva toimintaohjelma .
Ohjelman täytyy tukea niitä toimia , joita kansalaisjärjestöt toteuttavat tällä alalla .
Tämän vuoden toukokuun alussa puheenjohtajavaltio Portugali järjestää nimenomaan Lissabonissa konferenssin naisiin kohdistuvasta väkivallasta .
Mitä tulee taisteluun huumausaineiden väärinkäyttöä vastaan , on hyvä muistaa huumausaineiden väärinkäytön ehkäisyohjelma , jonka Euroopan parlamentti ja neuvosto perustivat joulukuussa 1996 ja jonka tavoitteena on kannustaa asian monialaista käsittelyä , ottaen nimenomaan huomioon ilmiön sosiaaliset ja henkilökohtaiset seuraukset .
Mitä tulee työttömyyden ja sosiaalisen syrjäytymisen torjumiseen , haluaisin kiinnittää huomiota - ja mielestäni sekä neuvoston puheenjohtaja että useat parlamentin jäsenet ovat täällä tänään maininneet asiasta jo useita kertoja - siihen aloitteeseen , jonka Portugali teki ja joka koskee tämän vuoden maaliskuun lopulla Lissabonissa pidettävää Eurooppa-neuvoston ylimääräistä kokousta , joka on omistettu juuri työllisyyskysymykselle , taloudellisille uudistuksille ja sosiaaliselle yhteenkuuluvuudelle , jotka kaikki liittyvät innovaatio- ja tietonäkökulmaan .
On kyse aloitteesta , jolla pyritään nimenomaan torjumaan sosiaalista syrjäytymistä ja toimimaan sosiaalisen hyvinvoinnin puolesta edistämällä aktiivisesti konkreettisia toimenpiteitä ja parempaa koordinointia , sekä työllisyyspolitiikkoja että kaikkia niitä politiikan kokonaisuuksia , jotka voivat taata Euroopan unionin kilpailukyvyn lisääntymisen ja näin ollen meidän oman taloutemme kehityksen kasvun .
Tällä puolestaan on ilmeisiä vaikutuksia siihen , kuinka voidaan korjata kaikki nämä rinnakkaiset negatiiviset ilmiöt , jotka aiheuttavat sosiaalista syrjäytymistä ja jotka selvästi liittyvät köyhyyteen .
Mitä vielä tulee konkreettisiin toimenpiteisiin sosiaalisen syrjäytymisen torjumiseksi , on hyvä muistuttaa , että Euroopan komissio ilmoitti aikovansa ehdottaa viisivuotistoimintasuunnitelmaa , joka pohjautuu perustamissopimuksen 137 artiklaan , joka pyrkii torjumaan sosiaalisen syrjäytymisen .
Puheenjohtajavaltio Portugali on jo lupautunut aloittamaan työt heti , kun se saa ehdotukset komissiolta .
Parlamentin jäsen , tämä asia - ja muistan sen , koska osallistuin itse viimeiseen hallitustenväliseen konferenssiin - sai jotkin Euroopan unionin maat liikkeelle tuon konferenssin aikana , ja voidaan sanoa myös , että onnistuimme saamaan asian tarkistetun Amsterdamin sopimukseen .
Olen sitä mieltä , että se on asia , jonka täytyy olla aina esillä , koska se on yksi niistä avainasioista , joiden avulla voimme osoittaa kansalaisille , mitä hyötyä Euroopan unionista voi heille olla ; jos näin ei ole , on vaikea saavuttaa hyväksyntää myöskään muun Euroopan taholta .
Parlamentin jäsen , tämä ongelma tulee olemaan olemassa vielä Portugalin puheenjohtajakauden jälkeenkin .
Tulemme tekemään näiden kuuden kuukauden aikana sen , mikä on mahdollista .
Arvoisa puhemies , myös minä haluaisin toivottaa neuvoston puheenjohtajan parlamenttiin .
En kuitenkaan usko , että hän vastasi kysymykseeni erityisesti kodittomuudesta ja asumaan sijoittamiseen puuttumisesta eikä siihen , onko Portugali puheenjohtajavaltiona halukas kohtaamaan ne kansalaisjärjestöt , jotka ovat tällä alueella aktiivisesti mukana .
Arvostan ja tuen täysin hänen näkökantaansa , joka koski monien eri politiikkojen tarvetta ja monien eri tieteenalojen välistä lähestymistapaa sekä tarvetta torjua taustalla olevat syrjäytymisen syyt , jotka voivat johtaa kodittomuuteen ja sisältää huumeriippuvuusongelman .
Varsinainen kysymykseni koskee kodittomuusongelmaa ja sitä , voisiko uusi puheenjohtajavaltio ottaa uuden aloitteen yrittääkseen voittaa jotkin niistä hallitusten välisellä tasolla tukeen liittyvistä vaikeuksista , joihin neuvoston puheenjohtaja viittasi .
Minusta tämä on alue , jolla Eurooppa voi olla aktiivisessa roolissa , vaikkakin vain tarjoamalla väylän kokemusten ja parhaiden käytänteiden vaihdolle jäsenvaltioiden keskuudessa .
Hyvä jäsen , mitä tulee puheenjohtajavaltion mahdollisuuteen tukea kansalaisjärjestöjen toimintaa erityisesti kodittomien ihmisten ongelmien ratkaisemiseksi , haluan sanoa teille , että tällaiset aloitteet ovat tervetulleita ja olemme omalta osaltamme erittäin valmiita harkitsemaan mahdollisuutta niiden tukemiseen .
Olemme tehneet yhteistyötä portugalilaisten kansalaisjärjestöjen kanssa ja joidenkin aloitteiden parissa , joita kyseiset kansalaisjärjestöt ovat ehdottaneet puheenjohtajavaltio Portugalin toiminnan puitteissa ja jotka liittyvät yleisesti niihin huolenaiheisiin , jotka ovat oman ohjelmamme taustalla .
Meillä ei ole mitään erityistä konkreettista aloitetta tässä asiassa , emmekä näin ollen yhdy siihen olettamukseen , että meille tässä asiassa ehdotettavaa kansalaisjärjestöjen aloitetta voitaisiin käsitellä puheenjohtajakaudellamme .
On syytä mainita , että tämä asia kuuluu neuvoston toimivallan alaisuuteen .
Meidän on kuitenkin huomattava , että komission täytyy epäilemättä itse toteuttaa kaikki se , mikä liittyy komission aloiteoikeuteen .
Arvoisa neuvoston puheenjohtaja , puhuitte paljon tulevaisuudesta : mitä komissio aikoo tehdä , mitä puheenjohtaja aikoo tehdä Lissabonissa ja niin edelleen .
Arvoisa neuvoston puheenjohtaja , ilmoititte myös asiasta , joka kauhistuttaa meitä .
Sanoitte , että Lissabonissa keskustellaan dynaamisemmasta ja kilpailukykyisemmästä kehityksestä .
Arvoisa neuvoston puheenjohtaja , olen alkanut pelätä , että syrjäytyminen on ainakin osaksi seurausta näistä asioista .
En voi ajatella , kuinka te voisitte antaa vastauksia , jos teidän näkemyksenne ovat tämäntapaisia .
Se , mitä kysyin ja kysyn uudestaan , kuuluu : mitkä ovat puheenjohtajavaltio Portugalin näkemykset kysymyksistä , joita esimerkiksi köyhyyden ja syrjäytymisen torjumiseksi perustettu verkosto on ottanut esille , eli työn ja sosiaaliturvan toisistaan Parlamentin jäsenen täytyy ymmärtää , että puheenjohtajavaltion mahdollisuudet vaikuttaa yleisiin yhteiskunnallisiin tai taloudellisiin suuntauksiin puolivuotiskaudellaan ovat käytännössä rajalliset .
Mielestäni on aivan selvää , että vaikuttamismahdollisuutemme liittyvät läheisesti myös siihen , että komissiolla on aloiteoikeutensa nojalla mahdollisuus puuttua asioihin .
Puhuin ylimääräisestä Eurooppa-neuvostosta ja aloitteesta , joka Portugalin täytyy toteuttaa , ja puhuin tulevaisuudesta , koska on olemassa kaksi täydentävää tapaa tarkastella tätä sosiaaliseen syrjäytymiseen liittyvää kysymystä : ensiksikin kaikki ne välittömät toimet , joihin on ryhdyttävä sen konkreettisten seurausten torjumiseksi , ja toiseksi sellaisen kansainvälisen kilpailukyvyn saavuttaminen , että voimme parantaa Euroopan unionin talouden rakennetta ja sen ohella vaikuttaa myönteisesti sosiaalisen syrjäytymisen aiheuttamiin ongelmiin .
Puheenjohtajavaltio Portugalilla ei näin ollen ole mitään ihmelääkkeitä , joiden avulla se voisi puolessa vuodessa vaikuttaa iänikuisiin ongelmiin .
Se on halukas toimimaan komission ehdotuksesta tällä alueella kaikissa niissä asioissa , joissa yhteisöllä on toimivaltaa .
Sillä on luonnollisesti mahdollisuus ja kiinnostusta edistää kaikkia niitä toimia , joita nimenomaan kansalaisjärjestöt saattavat ehdottaa , mutta joita voi tulla esille myös perinteisessä hallitusten välisessä yhteistyössä .
On kuitenkin myös syytä muistaa , hyvä parlamentin jäsen , että rahoitusvaikutuksiltaan näinkin laajalla alueella ei voida soveltaa yksinomaan ja ainoastaan sellaisia toimia , joita jokin puheenjohtajavaltio saattaa puolen vuoden aikana ehdottaa .
Olemme sen vuoksi sitä mieltä , että kaikki ne pitkän aikavälin strategioihin liittyvät toimet , joita tuemme , vaikka tiedämmekin , että pitkällä aikavälillä jotkut kodittomat saattavat tosiaankin kuolla , mahdollistavat sen , että voimme taata politiikkojen jatkuvuuden Euroopan unionissa .
Juuri näitä strategioita me pyrimme mahdollisimman hyvin edistämään puheenjohtajakautemme aikana .
Kysymys nro 12 ( H-0801 / 99 ) : Aihe : Portugalin puheenjohtajuus ja kehityspolitiikka Voiko neuvoston puheenjohtaja antaa lausunnon puheenjohtajamaa Portugalin ensisijaisista tavoitteista liittyen kehityspolitiikkaan , Lomén sopimukseen ja nälänhätien ratkaisuun ? .
( PT ) Arvoisa puhemies , unionin kehitysapupolitiikkaan liittyvässä kysymyksessä on viime vuosina tapahtunut tuntuvaa kehitystä .
Osallistuimme erityisesti koko siihen keskusteluun , jota käytiin Lomén sopimuksen uudistamisesta ja Lomén sopimusta seuraavan uuden sopimuskehyksen määrittelystä .
Olen sitä mieltä , että - ja minulla on arvovaltaa sanoa näin , koska olin mukana neuvottelemassa sekä Portugalin liittymisestä Lomé III -sopimukseen että Lomé IV -sopimuksesta Portugalin valtuuskunnan puheenjohtajana - nämä ovat sellaisia kysymyksiä , jotka aiheuttavat nykyisin hämmennystä kansalaisten ja aivan erityisesti hallitusten keskuudessa ( ja luullakseni myös parlamentin jäsenten keskuudessa ) .
Kyse on kehitysapuun myönnettyjen määrärahojen käytännön tehokkuudesta niiden kielteisten asioiden torjunnassa , joihin ne oli osoitettu .
Puheenjohtajamaa Portugalin ensisijaisena tavoitteena on järjestää tammikuussa kehitysyhteistyöministerien epävirallinen kokous , jonka tavoitteena on nimenomaan määritellä eurooppalainen kehitysyhteistyöstrategia ; mielestämme on nimittäin hyvin tärkeää , että meillä voi nimenomaan OECD : n kehitysapukomitean puitteissa ja seuraavaa YK : n kauppa- ja kehityskonferenssia ( UNCTAD ) valmisteltaessa olla yhteinen ja järjestelmällinen kanta siitä , miten unionin kehitysapuvaroja käytetään .
Miksikö ?
Esimerkiksi siksi , että kansalliset parlamenttimme seuraavat tarkasti , kuten myös tämän parlamentin täytyy yhteisön tasolla seurata tarkasti , näiden määrärahojen jakoa ja käyttöä .
Pyrimme takaamaan sen , että tämä keskustelu voisi olla hyödyllistä ja hedelmällistä ja että se vaikuttaisi konkreettisesti tulevaan kansainväliseen toimintaamme .
Olemme myös sitä mieltä , että Lomén sopimukselle määritelty uusi sopimusmalli on vastuullisempi , tasapainoisempi ja tehokkaampi kuin se malli , jota käytettiin aiemmissa Yaoundén ja Lomén sopimuksissa .
Haluaisin lisäksi sanoa , arvoisa puhemies ja hyvät jäsenet , että mikäli Euroopan unionin ja Afrikan maiden välinen huippukokous voidaan vielä toteuttaa , nämä kehitysyhteistyöhön liittyvät kysymykset ja yleinen näkemys siitä , miten kehityskysymyksiä voidaan käsitellä näiden kahden alueen kahdenvälisten suhteiden puitteissa , ovat luonnollisesti keskeisiä huolenaiheitamme ja ne ovat yksi asialistan keskeisistä aiheista .
Haluaisin kiittää puheenjohtajavaltiota kattavasta vastauksesta kysymykseeni sekä todellakin ministeriä , joka puhui kehitysyhteistyövaliokunnalle viime viikolla Brysselissä esitellen kannan .
Muutamia kysymyksiä jää kuitenkin vielä ratkaisematta .
Näyttää siltä , että ohjelmassa ei korosteta AIDSin vastaista taistelua .
AIDS-tilanne Afrikassa on nyt niin vakava , että enemmän ihmisiä kuolee AIDSiin kuin missään konfliktissa .
Toivon , että ministeri käyttää jonkin verran aikaa juuri tämän asian seuraamiseen .
Lääkkeitä on saatavilla Yhdysvalloissa , mutta Yhdysvallat ei tee niitä tarpeeksi halvoiksi Afrikan ihmisille .
Haluaisin kysyä ministeriltä , mitä hän tarkkaan ottaen tekee Etiopiassa kehittymässä olevan tilanteen takia ; siellä on kuivuutta , sadot ovat menneet pilalle ja siellä ollaan kuuden kuukauden kuluttua samassa tilanteessa kuin Etiopiassa oltiin muutama vuosi sitten ja tuhansittain ihmisiä kuolee nälkään .
Samaan aikaan Eritrean ja Etiopian välillä käydään sotaa , ja Euroopan aseteollisuus ei mitenkään ole lopettamassa aselähetyksiään , joiden jälkeen lähetämme sinne leivän .
Parlamentin jäsenen täytyy ymmärtää , että ensiksikään en ole samaa mieltä siitä , miten hän tulkitsi kollegani puheenvuoroa kehitysyhteistyövaliokunnan kokouksessa ; näiden kantojen välillä ei ole mitään ristiriitaa , pikemminkin päinvastoin .
Emme voi puheenjohtajavaltion ohjelmassa , ellemme sitten halua olla suuruudenhulluja , tehdä minkäänlaista kattavaa luetteloa kaikista mahdollisista ja kuvitteellisista tilanteista , jotka liittyvät kaikkiin edessämme oleviin suuriin kysymyksiin nimenomaan ulkosuhteiden alalla .
Olisi helppoa tehdä niin , kuten varmasti ymmärrätte .
Riittää , että otetaan kehitystä koskeva sanaluettelo ja sijoitetaan ohjelmaan kaikki sanat peräkkäin , yksi toisensa jälkeen .
Olemme sen verran vastuullisia , että ymmärrämme , että meidän täytyy ottaa ohjelmaan vain ne asiat , jotka pystymme hoitamaan puheenjohtajakautemme aikana ja - on syytä tiedostaa tämä aina - sen puitteissa , mikä on hallitusten toimintakyky neuvostossa .
On syytä ymmärtää , että nimenomaan kansallisten maaohjelmien hallinnoinnissa on puutteita .
Parlamentin jäsen viittasi Etiopiaan , joka kuuluu kansallisten maaohjelmien piiriin , mutta , kuten tiedätte , AIDSin torjumiseksi on olemassa useita yhteisön toimia , ja tässä mielessä parlamentin jäsen on oikeassa siinä , että ehkäpä myös Yhdysvaltojen pitäisi pystyä parempaan .
Lisäksi olen kehitysapupolitiikan osalta sitä mieltä , että Euroopalla ei ole tarkemmin ajateltuna mitään huolta siitä yksinkertaisesta syystä , että toimintamme tällä alueella vetää suoraan sanottuna vertoja Yhdysvaltojen toiminnalle .
Parlamentin jäsen mainitsi lopuksi aseongelman vaikutukset .
Tämä on laajempi poliittinen kysymys , joka ei mielestäni kuulu tämän kysymyksen alaan , mutta jota neuvosto luonnollisestikin käsittelee tulevaisuudessa ymmärtääkseen sitä ja pyrkiäkseen sijoittamaan sen oikeaan asiayhteyteen .
Onko neuvosto tietoinen sosiaalisista ongelmista , joita EU : n alle tuotantohintojen tapahtuva elintarvikevienti kehitysmaihin aiheuttaa ?
Aikooko puheenjohtajavaltio tehdä jotakin asialle ?
Parlamentin jäsen ottaa esille ongelman , joka liittyy perinteisesti elintarvikeapukysymykseen , toisin sanoen sen asian selvittämisen , ettei elintarvikeavusta aiheudu ongelmatilanteita kehitysmaiden maataloudessa .
Tämä on toistuva ongelma , johon ei ole koskaan löydetty ratkaisua kehitysavun alueella .
Ongelma aiheutuu perinteisesti siitä , että todellisuudessa monet elintarvikeaputoimet vaikuttavat lopulta kielteisesti näiden maiden kykyyn luoda maatalouden rakenteita ja nimenomaan perheviljelmien tasolla .
Minulla ei ole ratkaisuja tähän ongelmaan .
Ja sen kokemuksen perusteella , jonka olen saanut käsiteltyäni näitä asioita yli 20 vuoden ajan , luulen , ettei kenelläkään ole .
Kysymys nro 13 jätetään käsittelemättä , koska kysymyksen esittäjä ei ole läsnä .
Neuvoston pyynnöstä seuraavia kysymyksiä käsitellään yhdessä , vaikka ne eivät käsittelekään samaa aihetta .
Kysymys nro 14 ( H-0809 / 99 ) : Aihe : Eurooppalainen kulttuuri Eurooppa on pohjimmiltaan kulttuuriin sidottu käsite .
Euroopan unioni voi ylläpitää ja vaalia erityistä asemaansa ja vaikutusvaltaansa koko maailmassa vain siten , että se pitää kulttuurillista ulottuvuuttansa ensisijaisen tärkeänä seikkana sitomalla sen erottamattomasti taloudelliseen ulottuvuuteen .
On valitettavaa , että tätä seikkaa ei aina sisäistetä , samoin kuin ei sisäistetä sitä , että kulttuuri on erittäin merkittävä taloudellinen voimavara .
Näin ollen siihen myönnetään - ainoastaan painostuksen alaisena - vain vähän määrärahoja , ja neuvosto ja komissio yrittävät leikata niitäkin .
Sama koskee ikävä kyllä myös toista merkittävää taloudellista voimavaraa eli urheilua .
Sen asianmukainen hyödyntäminen voisi tukea huomattavalla tavalla taistelua EU : n merkittävintä ongelmaa , työttömyyttä , vastaan , ja urheilun hyödyntäminen kansainvälisessä mittakaavassa voisi tuoda huomattavia lisätuloja .
Yhdysvallat on tällä tavoin päässyt maailman musiikki- ja viihdemarkkinoiden herruuteen ja vaikuttaa niiden kautta erityisesti nuorten sukupolvien ajatusmaailmaan , mieltymyksiin ja koulutukseen .
Onko neuvosto valmis tunnustamaan kulttuurin merkittäväksi taloudelliseksi voimavaraksi ja asettamaan sen vastaavasti etusijalle seuraavassa hallitustenvälisessä konferenssissa ?
Kysymys nro 15 ( H-0814 / 99 ) : Aihe : Euroopan työllisyyspolitiikka Kuten unionin viralliset tilastot osoittavat , työttömyys ja alhaiset tulot per capita ovat nykyään suorassa yhteydessä toisiinsa .
Aikooko neuvosto hallitustenvälistä konferenssia ajatellen luoda eurooppalaisen työllisyyspolitiikan , jota varten on käytettävissä riittävästi määrärahoja ?
Kysymys nro 16 ( H-0005 / 00 ) : Aihe : Neuvoston puheenjohtajuus Nykyisen käytännön mukaisesti EU : n puheenjohtajuus kiertää jäsenvaltiolta toiselle Eurooppa-neuvoston määräämän kaavan mukaisesti .
Koska uusi HVK on alkamassa , nyt olisi aika harkita tätä kaavaa uudelleen .
Britannian konservatiivit Euroopan parlamentissa katsovat , että puheenjohtajavaltioina toimivien jäsenvaltioiden on toimittava malliesimerkkinä siten , että ne sisällyttävät EU : n lainsäädännön kansalliseen lainsäädäntöönsä ja noudattavat EU : n lainsäädäntöä sen voimaantulon jälkeen .
Tuleeko neuvosto tämän vuoksi lisäämään HVK : n asialistalle keskustelun mekanismista , jolla varmistetaan , että jäsenvaltio voi toimia puheenjohtajana vain sillä edellytyksellä , että se osoittaa kunnioittavansa EU : n lainsäädäntöä ?
Voiko neuvosto erityisesti kommentoida ehdotusta , jonka mukaan sellaiselta jäsenvaltiolta , joka sekä direktiivien täytäntöönpanon että EY : n tuomioistuimessa ratkaisua odottavien asioiden osalta kuuluu " häntäpäähän " , kielletään mahdollisuus toimia Euroopan unionin neuvoston puheenjohtajavaltiona ?
Jäsen Marinosin esittämän kysymyksen osalta haluaisin ensiksikin korostaa , että neuvosto on täysin tietoinen siitä , että kulttuurillinen ulottuvuus on epäilemättä yksi Euroopan suurimmista valteista ja että meidän täytyy tehdä kaikkemme kulttuuri-identiteettimme suojelemiseksi .
Olen sitä mieltä , että nämä osa-alueet ovat olleet mukana monissa unionin ulkoisen toiminnan ulottuvuuksissa ja nimenomaan niissä pyrkimyksissä , joita meillä on Maailman kauppajärjestössä .
Neuvosto ei myöskään aliarvioi kulttuurin ja urheilun merkitystä taloudellisella tasolla .
Hyvä parlamentin jäsen , haluaisin tästä syystä , kiinnittää huomiota siihen , että jos toimivaltaisten viranomaisten täytyy kiinnittää huomiota eurooppalaisen politiikan kulttuurilliseen ulottuvuuteen , siinä täytyy periaatteessa aina noudattaa toissijaisuusperiaatetta ja ottaa huomioon se , mitä täytyy toteuttaa niin kansallisella kuin yhteisönkin tasolla .
Jäsen Nogueira Románin esittämän työllisyyttä käsitelleen kysymyksen osalta viittaan siihen , mitä sanoin vähän aikaa sitten : tämä kysymys on edelleen yksi parlamentin jäsenten ja jäsenvaltioiden hallitusten huolenaiheista ja se on luonnollisestikin puheenjohtajavaltio Portugalin keskeinen huolenaihe .
Jotkut jopa sanovat , että se on liian keskeinen puheenjohtajavaltio Portugalin huolenaihe , kun ajatellaan , ettei Portugali edes kuulu niihin maihin , joiden työttömyysaste on hyvin korkea , mutta hoidamme puheenjohtajuutta eurooppalaisesta näkökulmasta .
Mielestäni Lissabonin Eurooppa-neuvosto ja aiemmin mainitsemani saavutus ovat hyviä esimerkkejä siitä .
Olen sitä mieltä , arvoisa puhemies , että nämä kysymykset liittyvät jäsen Bushill-Matthewsin ja jäsen Nogueira Románin esittämiin kysymyksiin .
Haluaisin sanoa tulevasta hallitustenvälisestä konferenssista , että neuvosto voi vain kehottaa jäseniä tutustumaan Kölnin ja Helsingin Eurooppa-neuvostojen päätelmiin , joissa määriteltiin konferenssin valtuudet , ja näin ollen itse konferenssin , joka on hallitustenvälinen rakenne , täytyy valtuuksiensa rajoissa arvioida , missä määrin jäsenten esille ottamat kysymykset voidaan ottaa huomioon sen työssä .
Koska kuitenkin puheenjohtajavaltio Portugali pyrkii luonnollisesti tulkitsemaan laajasti niiden Euroopan parlamentin jäsenten roolin , jotka ovat mukana valmisteluryhmässä , he voivat pitää puheenvuoroja ja tuoda esille parlamentin huolenaiheita tämän valmisteluryhmän työssä .
Euroopan parlamentin puhemiehellä on ilman muuta myös mahdollisuus edistää näitä asioita ministeritasolla .
Puolivuotiset puheenjohtajakaudet ovat sellainen kysymys , josta puheenjohtajavaltio Portugali ei aio tehdä aloitetta seuraavassa hallitustenvälisessä konferenssissa .
Mikäli joku haluaa ottaa sen esille , panemme sen merkille ja annamme sen konferenssin käsiteltäväksi .
Kiitän arvoisaa neuvoston puheenjohtajaa , ja hänen kauttaan toivotan Portugalin puheenjohtajakaudelle menestystä .
Sallitaan kai , että kiitän puheenjohtajan kaunopuheisuutta ja hänen tietämystään Euroopan asioista .
Valitettavasti en kuitenkaan saanut omaan kysymykseeni tyydyttävää vastausta .
Koska neuvosto tunnustaa kulttuurin suuren merkityksen taloudellisena hyödykkeenä , mielestäni sen pitäisi osoittaa tämä myös käytännössä .
Pelkään pahoin , että se perustelu , että kulttuurin alueella noudatetaan toissijaisuusperiaatetta ja sen vuoksi se kuuluu kansallisten hallitusten vastuulle , on tekosyy .
Syy siihen , että en saanut vastausta esittämääni kysymykseen on se , että silloin kun Euroopan parlamentti pyytää lisää määrärahoja Euroopan kulttuuriohjelmien rahoittamiseen , niin kuin myös komissio tekee , määrärahoja säännönmukaisesti leikataan ja toisinaan ne häviävät kokonaan .
Päinvastaisista vakuutteluista huolimatta tämä osoittaa käytännössä neuvoston piittaamattomuuden kulttuurista .
Haluaisin näin ollen kysyä neuvostolta , onko se tästä lähtien valmis tukemaan kulttuuria samalla innolla kuin se tukee banaaneja , humalaa , nautoja tai intialaista hamppua .
Hyvä jäsen , meillä ei ole taloudellista näkemystä Portugalin puheenjohtajuuden hoidosta , ja näin ollen kulttuurillinen ulottuvuus , kuten varmaan ymmärrätte , on keskeinen huolenaiheemme .
Kulttuurisilla ulottuvuuksilla on kuitenkin lähes aina taloudellinen ulottuvuutensa , toisin sanoen kaikki ne resurssit , jotka osoitetaan nimenomaan kulttuuritoimien tukemiseen .
Juuri tätä ulottuvuutta on vaikea ohittaa Euroopan unionissa ja nimenomaan neuvostossa .
Pyrimme omalta osaltamme lujittamaan ja vahvistamaan Euroopan asemaa kulttuurihyödykkeiden ja -palvelujen sekä tämän alueen toimien osalta , koska olemme sitä mieltä , että tämä on yksi unionin imagon ja sen oman identiteetin keskeisistä erityispiirteistä .
Tämä kytkeytyy ja tulee vastaisuudessakin kytkeytymään siihen , mitä Maailman kauppajärjestössä tapahtuu .
Kuten tiedätte , käsittelemme tätä kysymystä asianmukaisesti omalta osaltamme ja neuvoston osalta , ja pystymme löytämään yhteisen kielen komissiolle suotujen neuvotteluvaltuuksien tasolla Maailman kauppajärjestön seuraavalla kierroksella , jossa tämä kysymys on keskeinen .
Haluaisin näin ollen lisätä , että kulttuuripolitiikan ja nimenomaan audiovisuaalisen ulottuvuuden osalta puheenjohtajavaltio Portugali kiinnittää aivan erityistä huomiota audiovisuaalialaa koskevan eurooppalaisen politiikan syventämiseen ja vahvistamiseen hyväksymällä Media Plus -ohjelman , jonka puitteissa voidaan niin sanotusti lähestyä Euroopan suuria huolenaiheita .
Aikomuksenamme on myös ryhtyä uuteen , entistä innovatiivisempaan keskusteluun Euroopan elokuvaperintöä koskevasta kysymyksestä , koska sen täytyy olla yksi tärkeimmistä seikoista Euroopan kulttuuri-identiteetin ja Euroopan audiovisuaalialan talouden kehittämisessä .
Puheenjohtajavaltio niin ikään keskittyy keskusteluissa Euroopan digitaalitelevisiojärjestelmän perustamiseen , jota käsitellään konferenssissa , jonka järjestämme yhdessä komission kanssa Portugalin puheenjohtajakaudella helmikuussa 2000 .
Hyvä jäsen , kulttuuri on kuitenkin Euroopan unionissa sellainen kysymys , joka esiintyy toistuvasti hallitustenvälisten konferenssien esityslistoilla .
Siltä varalta , että seuraavan hallitustenvälisen konferenssin niin sanotussa viidennessä neuvotteluluvussa voitaisiin sopia kulttuurillisen ulottuvuuden sisällyttämisestä , sitä voivat ehdottaa niin jäsenvaltiot kuin Euroopan parlamentin jäsenetkin , jotka ovat mukana valmisteluryhmässä .
Jos tästä kysymyksestä voidaan sopia hallitustenvälisessä konferenssissa , siinä voidaan luonnollisestikin lopulta edetä .
Jää nähtäväksi , päästäänkö siitä yksimielisyyteen vai ei .
Se nähdään myöhemmin .
Omalta osaltamme panemme merkille tätä asiaa koskevat ehdotukset .
Arvoisa presidentti , kuten muut , myös minä haluan toivottaa Portugalille kaikin tavoin menestyksekästä puheenjohtajuutta .
Huomaan että sanoitte , että juuri tämä asia ei ole tällä hetkellä asialistallanne seuraavaa HVK : ta varten , mutta jos jotkut ihmiset toivovat sitä , te voisitte harkita asiaa .
Minä ja 35 muuta brittiläistä konservatiivijäsentä toivomme sitä ja toivomme , että harkitsisitte sitä .
Ymmärrän , että se on provosoiva kysymys .
Sen on tarkoitus provosoida , koska kyseessä on erittäin tärkeä asia eli se , että jotkin maat eivät kunnioita EU : n lakia niin paljon kuin se ansaitsisi .
Meidän on löydettävä tapa , jolla painostaa sellaisia maita tekemään juuri se , niin että voimme saada uudelleen yhteyden kansalaisiimme .
En keksi parempaa tapaa tehdä se .
Keksittekö te ?
Kyse on sen selvittämisestä , vahvistuuko vai heikkeneekö eurooppalainen ulottuvuus , jos se sisällytetään perussopimuksiin .
Tämä on sellainen kysymys , jota täytyy tarkastella hallitustenvälisen konferenssin tasolla , kuten varmaan ymmärrätte , ja tämä on yksi niistä aiheista , joita puheenjohtajavaltio Portugali voi käsitellä ainoastaan ylimääräisen Eurooppa-neuvoston valtuuttamana , sillä tämä kysymys jää sen toimielinrakenteen ulkopuolelle , jossa seuraava hallitustenvälinen konferenssi toteutetaan .
Hallitustenväliset konferenssit ovat nykyisin jonkinlainen tapaus , ja ne voivat olla myös eräänlainen joulukuusi .
Näin ollen sitä mahdollisuutta ei ole poissuljettu , että nämä toistuvat ja konferenssista toiseen siirtyvät kysymykset otettaisiinkin esille siellä .
Ongelmana on sen selvittäminen , onko Euroopan unioni tällä hetkellä yksimielinen siitä , että tämä kysymys otettaisiin esille , kun otetaan huomioon erityisesti se , että jos tällainen aihe otettaisiin mukaan , luultavasti muut samankaltaiset aiheet paisuttaisivat konferenssin esityslistaa .
Parlamentin jäsen Dimitrakopoulosilla on työjärjestyspuheenvuoro .
Pyydän teitä esittämään sen lyhyesti .
Arvoisa puhemies , ymmärrän , että minun on oltava hyvin lyhytsanainen .
Pidin kovasti siitä , mitä parlamentin jäsen Seixas da Costa sanoi joulupukista .
Espanjassa tällainen toivomuslista lähetetään itämaan tietäjille .
Haluan vain muistuttaa , että Euroopan parlamentti on jo lähettänyt toivomuslistan itämaan tietäjille mietintöjensä muodossa .
Nyt puhemiehen ja neuvoston tehtäväksi jää tuoda meille ne lahjat , joita olemme itämaan tietäjiltä pyytäneet .
Kuten epäilinkin , tämä ei ollut varsinainen työjärjestyspuheenvuoro , vaan loppukaneetti keskustelulle .
Kiitämme Seixas da Costaa , mutta voitte myös lähettää kirjeen itämaan tietäjille .
Sanoisin vain , että tämä jouluun liittyvä kysymys , jonka jäsen otti esille , on erittäin tärkeä .
Asia on vain niin , että tässä tapauksessa joulupukki toimii käskystä , ja näin ollen joulupukki voi antaa lahjoja vain , kun joku muu on ne tilannut .
Puheenjohtajavaltio Portugali ei voi antaa niitä lahjoja , joita kaikki haluavat , ei myöskään niitä lahjoja , joita Euroopan parlamentti vaatii .
Tämän mielenkiintoisen ajatustenvaihdon jälkeen ja työjärjestyksen mukaisesti ilmoitan , että kysymyksiin 1727 vastataan kirjallisesti .
Julistan neuvoston kyselytunnin päättyneeksi .
 
Pääomavero Esityslistalla on seuraavana yhteiskeskustelu seuraavista suullisista kysymyksistä : Désirin ja muiden esittämä suullinen kysymys neuvostolle neuvoston kannasta pääomaveroon ( B5-004 / 2000 ) .
Désirin ja muiden esittämä suullinen kysymys komissiolle komission kannasta pääomaveroon ( B5-0005 / 2000 ) .
Arvoisa puhemies , arvoisa neuvoston puheenjohtaja , arvoisa komission jäsen , niin vuoden 1997 Aasian kriisin hetkellä kuin Meksikoa vuonna 1995 tai Euroopan valuuttajärjestelmää vuonna 1993 koetelleiden kriisien jälkeenkin jokainen saattoi arvioida vahinkoja , joita rahatalouskeinottelu , etenkin valuuttakeinottelu , voi aiheuttaa koko maan taloudelle .
Rahatalousmarkkinoilla vaihdetaan päivittäin 1500 2000 miljardia euroa , eli kolmessa tai neljässä päivässä vaihdetaan määrä , joka vastaa maailman koko vuosituotantoa , maailmanlaajuista BKT : tä , joka on noin 6000 miljardia euroa .
Tämä osoittaa , että nämä rahataloustoimet ovat pääasiassa pelkkää keinottelua , jolla ei ole mitään yhteyttä tavarakauppaan tai investointeihin .
Näiden merkittävien pääomamassojen epävakainen siirtyminen voi aiheuttaa kuitenkin muutamassa tunnissa jonkin maan valuutan ja talouden sortumisen ja syöstä sen koko väestön lamaan .
Tässä tilanteessa on osoitettu uudelleen kiinnostusta James Tobinin , Nobelin talouspalkinnon saajan , tekemään ehdotukseen luoda valuuttakauppavero , jonka määrä olisi hyvin pieni , niin ettei se vaikuttaisi tavarakauppaan eikä investointeihin , mutta joka toimisi kapulana keinottelun rattaissa , eli se jarruttaisi lyhyen aikavälin toimien moninkertaistumista .
Pankaa tarkoin merkille , että tämä ehdotettu vero , joka näyttää herättävän joidenkin mielessä niin suurta levottomuutta , olisi maailman alhaisin vero , maailman koko verohistorian alhaisin vero , mutta sillä myös vallattaisiin takaisin tilaa , jonka rahatalousala on takavarikoinut demokratialta .
Tämä ehdotus on saanut kannatusta , kuten ATTACin ja SOLIDARin kaltaisten järjestöjen , jotka tekivät ehdotuksesta kansanomaisen , tai muiden kansalaisjärjestöjen toteuttamat kampanjatkin , muun muassa sen vuoksi , että sillä irrotettaisiin varoja , jotka voitaisiin osoittaa köyhimpien maiden kehitysohjelmiin opetuksen tai terveydenhoidon kaltaisilla aloilla .
Tämä tarkoittaisi varojen uudelleenjakoa maailmassa , jossa on yhtä aikaa sekä yhä enemmän rikkautta että yhä enemmän köyhiä .
Useat julkisuuden henkilöt ja instituutiot ovat ottaneet kantaa tämän veron puolesta , kuten Brasilian presidentti Fernando Cardoso , Suomen hallitus , Kanadan parlamentti viime maaliskuussa sekä myös Lionel Jospin vuonna 1995 .
Tästä kysymyksestä on keskusteltu Euroopan unionin useissa kansallisissa parlamenteissa .
Vastauksena on usein ollut , ettei tätä asiaa voida käsitellä pelkästään kansallisella tasolla ja että oikea taso sen käsittelyyn on Euroopan unioni , ja tästä syystä olemme esittäneet 37 muun parlamentin jäsenen kanssa suullisen kysymyksen neuvostolle ja komissiolle .
Olen iloinen kompromissipäätöslauselmaesityksestä , johon pääsimme GUE-ryhmän , Verts-ryhmän , ELDR-ryhmän ja PSE-ryhmän kanssa , jotka pyytävät komissiota esittämään kuuden kuukauden kuluessa parlamentille selonteon tämän veron toteutettavuudesta , ja ne pyytävät myös tutkimaan niitä rahataloudellisia painostus- ja rankaisutoimia , joita voitaisiin soveltaa niitä maita vastaan , jotka edistävät veronkiertoa tai jotka ylläpitävät veroparatiiseja .
Vastaväitteenä on nimittäin usein se , että tällaista veroa kierrettäisiin , mutta näin on voitu sanoa jokaisesta verosta , ja jos tällaiseen väitteeseen olisi tyydytty , yhtäkään veroa ei olisi luotu .
Päätöslauselmaesityksessä pyydetään myös , että komissio ja neuvosto esittävät ennen IMF : n tulevaa vuosikokousta asiakirjan , jossa ne kertovat kannastaan .
Mielestäni Euroopan unionin on tehtävä aloite G7-maiden ryhmälle , ja sen on myös ehdotettava tätä aloitetta , kuten päätöslauselmaesityksessä pyydetään , koska aloite on ensisijaisesti poliittinen kysymys .
Jos Euroopan unioni tekee aloitteen , muut seuraavat perässä , koska keskustelua käydään kaikkialla , myös Yhdysvalloissa ja Japanissa , ja koska maailmassa toivotaan ja halutaan yhä voimakkaammin , ettei maailmaa johtaisi pörssikauppiaat vaan kansalaiset , heidän parlamenttinsa , heidän hallituksensa ja heidän demokraattiset instituutionsa .
Mielestäni Euroopan on toimittava tässä uudessa kansainvälisessä sääntelyssä , ja olen äärimmäisen onnellinen , että tämä kysymys on nyt tämän keskustelun ja tämän päätöslauselmaesityksen myötä Euroopan rakentamisen asialistalla . .
( PT ) Arvoisa puhemies , minulla ei ole paljoakaan kerrottavaa tästä asiasta .
Neuvosto ei ole toistaiseksi keskustellut pääomaveron käyttöönoton mahdollisuudesta , kuten professori Tobin on esittänyt .
Kyse on luovasta aloitteesta ja tiedämme , että sitä on kannatettu monilla eri aloilla maailmassa ja monilla eri politiikan aloilla Euroopassa , mutta komissio ei ole toistaiseksi tehnyt minkäänlaista ehdotusta tai aloitetta tästä kysymyksestä .
Komission tehtävänä on tehdä mahdollisia aloitteita tästä asiasta , eikä neuvosto voi sitä ennen ottaa kantaa asiaan . .
( NL ) Arvoisa puhemies , Tobinin veron tulopohjana olisivat hyvin lyhytaikaiset valuuttaoperaatiot .
Sellaiset operaatiot - näin kuuluu perustelu - ovat vain vähän sidoksissa tärkeisiin talouden muuttujiin .
Juuri tätä myös jäsen Désir painotti .
Kannattajat , kuten jäsen Désir , ovat siksi sitä mieltä , että kansainvälisesti sovellettu Tobinin vero periaatteessa vähentäisi keinotteluluontoisia kauppoja ja siten myös valuuttakurssien epävakautta ja että se johtaisi taloudellisen hyvinvoinnin paranemiseen .
Koska lyhytaikaiset rahoitusvirrat ovat huomattavan suuria , jopa matala Tobinin vero lisäisi huomattavasti verotuloja .
Todellisuudessa motiivit lisääntyvään kiinnostukseen Tobinin veroa ja muita kansainvälisiä tulonlähteitä kohtaan eivät olleet 1990-luvun puolivälissä luonteeltaan taloudellisia .
Oli kysymys mahdollisuudesta hankkia tällaisella verolla tuloja kansainvälisiin julkisiin ohjelmiin aikana , jona tällaisten varojen kysyntä lisääntyi nopeasti ja rahoituksen saaminen muuttui yhä vaikeammaksi .
Komissio on hiljattain havainnut uutta kiinnostusta Tobinin veron kaltaisiin maailmanlaajuisiin veroihin välineenä - jos niin voi sanoa - vastuullisen globaalistumisen saavuttamiseksi .
Myös jäsen Désir mainitsi lisääntyvästä kiinnostuksesta kaikkialla .
Jos Tobinin veroa kuitenkin sovellettaisiin yksipuolisesti tiettyyn valuuttaan kohdistuvien hyökkäysten välttämiseksi , tämä vero ei voisi olla tehokas , ja se voisi vahingoittaa kotimaisia rahoitusmarkkinoita .
Mikä vielä pahempaa , pitkällä aikavälillä on mahdollista , että suuri määrä varoja välttyisi Tobinin verolta , jos ulkomaiset valuuttaoperaatiot siirrettäisiin veroparatiiseissa toimiviin rahoituskeskuksiin .
Siinä tapauksessa vero voisi johtaa nettotappioon taloudellisessa hyvinvoinnissa kokonaisuutena katsoen .
Tobinin vero voi siis toimia vain siinä tapauksessa , että riittävän monet teollisuusmaat ovat valmiita tulemaan siihen mukaan .
Sitten lopuksi , jos Tobinin vero on suunniteltu estämään keinottelua tietyillä valuutoilla , silloin on vielä olemassa riski , että myös muuhun kuin keinotteluun tähtäävät rahavirrat joutuvat kärsimään , mikä ei ole tarkoituksena .
Näistä mainituista syistä en näe mitään syytä eurooppalaiselle Tobinin verolle .
Joka tapauksessa komissio vastustaa kaikkia yrityksiä rajoittaa pääomaliikkeitä Euroopan unionissa .
Sikäli kuin tällaisen toimenpiteen voitaisiin katsoa olevan pääomavirtojen epäsuoraa rajoittamista , se olisi Rooman sopimuksen vastainen .
Oikea tapa puuttua keinotteluun - siltä minusta vaikuttaa - on poistaa todelliset syyt , jotka aiheuttavat sekaannusta rahoituksessa , eikä pidä yrittää hillitä oireita luomalla esteitä markkinoiden toiminnalle .
Arvoisa puhemies , arvoisa komission jäsen , hyvät parlamentin jäsenet , minun on vielä puhuttava lyhyesti siitä menettelytavasta ja ideologisesta taktiikasta , jotka ovat johtaneet tähän suulliseen kysymykseen .
Teen näin myös siitä syystä , että tiedän , kuinka monet parlamentin sosiaalidemokraateista , eivätkä ainoastaan talous- ja rahapolitiikan asiantuntijat , yhtyvät arvosteluumme .
Tunnemme ongelman .
Kyse on keinottelusta johtuvasta markkinoiden epävakaudesta .
Esittäjille on kuitenkin sanottava , että kaikki epävakaus ei johdu keinottelusta - kuten komission jäsen meille juuri ilmoitti niin vakuuttavasti .
Tobinin vero ei olisi voinut estää sen paremmin ETAn kriisejä vuosina 1992 ja 1993 kuin Kaakkois-Aasian valuuttakriisejä vuonna 1997 .
Tämän kysymyksen alullepanijat eivät ehdota mitään ratkaisua , vaan he vaativat uutta rahoitusta , lisää byrokratiaa , toimenpidettä markkinamekanismeja vastaan ja antavat täysistunnon vastuulle intergroup-käsitteen ja sulkevat pois toimivaltaisen parlamentin valiokunnan vastoin parlamentin useita päätöksiä .
Kysymys on mielestäni - ja sanon tämän selvästi - ideologiahakuinen eikä sillä pyritä saamaan aikaan ratkaisua .
Minusta tämä on monella tavoin väärä tapa edetä .
Miksi me torjumme Tobinin veron ja pidämme sitä niin epäilyttävänä ?
Ensinnäkin - ja komission jäsenhän vahvisti myös tämän - , koska se kuormittaa voimakkaasti pääomamarkkinoita .
Myös alhaisella verolla olisi suuria vaikutuksia pääomamarkkinoihin , sillä tällainen keinotteluun perustuva vero heikentäisi voimakkaasti investointien kannattavuutta .
Tämän lisäksi tällaisella toimenpiteellä olisi myös suuria vaikutuksia rahoitusmarkkinoiden kehitykseen .
Tämä olisi vastoin sitä markkinoiden ytimenä olevaa pääoman vapaata liikkuvuutta koskevaa periaatetta .
Toiseksi : keinotteluun perustuvaa pääomaa on vaikea tunnistaa .
Kolmanneksi : verotustoimenpiteet on helppo kiertää , jos niitä ei toteuteta yhdenmukaisesti kaikissa maissa , sillä muutoin porsaanreikiä on liikaa .
Neljänneksi : tämä toimenpide on lähes mahdoton toteuttaa teknisesti , ja se johtaa voimakkaaseen byrokratiaan ja hallintoon ja huonoon valvottavuuteen .
Toimenpide , johon meidän olisi ryhdyttävä , on osa täällä tänään tarkasteltavaa päätöstä .
Kyse on pankkivalvonnan lisäämisestä .
Kyse on liiketoimia koskevan vastuun selvittämisestä .
Kyse on kansainvälisen tason sääntelypuitteista .
Kyse on kansallisten lakien tarkistuksesta , jotta selvitetään , vastaavatko ne Baselin komitean sääntöjä ja miten näiden levittämistä voidaan vahvistaa .
Tarkasteltavana olevan päätöslauselman yksi keskeinen kohta on minulle suuri ongelma , emmekä me voi hyväksyä sitä .
Kyse on 9 kohdasta .
Nyt kun olemme kuunnelleet komission jäsentä , tiedämme , että komissio omaksuu asiantuntemuksensa perusteella kielteisen kannan Tobinin veroon .
Jos asiantuntemus ja tämä keskustelu ja perusteet ovat sellaiset , kuin me olemme esittäneet ja kuin katson oikeiksi , on vastuutonta esittää komissiolle tällaista kuuden kuukauden tehtävää ja samalla luoda epävarmuutta rahoitus- ja pääomamarkkinoilla .
Pääomamarkkinat eivät kaipaa meiltä epävarmuutta , pääomamarkkinat tarvitsevat meiltä selvyyttä .
Tämän vuoksi me torjumme 9 kohdan ja vaadimme erillistä äänestystä .
Arvoisa puhemies , keskustelu lyhyen aikavälin pääomaliikkeistä ei ole uutta .
Olemme keskustelleet Tobinin veroa koskevasta ehdotuksesta 20 vuoden ajan , ja siitä huolimatta tämä kysymys on aina vain ajankohtainen , sillä tarvitsemme todella konkreettisia ja rehellisiä vastauksia , jotka perustuvat huolellisiin tutkimuksiin .
Meidän on tiedettävä , miten toivottavaa ja miten mahdollista lyhyen aikavälin pääomaliikkeiden verotus tosiasiassa on .
Tämä kysymys näyttäytyy tänään todellakin toisesta näkökulmasta , sillä joka päivä 1 500 miljardia Yhdysvaltojen dollaria kiertää ympäri maailmaa 24 tunnin ajan etsimässä houkuttelevia sijoituksia , ja niistä enintään kolme prosenttia liittyy reaalitalouteen .
Kannamme toki huolta rahoitusmarkkinoiden vakaudesta , emme niinkään rahoitusmarkkinoiden takia , vaan koska kyse on myös meidän omasta kasvustamme , omista investoinneistamme , omista työpaikoistamme Euroopan unionissa .
Meidän on kysyttävä tässä yhteydessä , mitä välineitä me voimme käyttää , jotta voisimme todellakin luoda tiettyä järjestystä , joka on tähän asti puuttunut .
Olemme tehneet kaikkemme pääomaliikkeiden vapauttamiseksi , mutta meillä ei kuitenkaan ole toistaiseksi mitään toimivaa säännöstöä , ja olemme saaneet kokea sen karvaasti Aasian kriisin ja Latinalaisen Amerikan kriisin vaikutusten yhteydessä .
Siksi on korkea aika , että harkitsemme yhtäältä valvontasääntöjä ja toisaalta rahoitusmarkkinoiden avoimuutta ja niitä koskevia tietoja .
On tärkeää , että tiedämme , keitä toimijat ovat ja millainen maksukyky heillä on .
Meidän on myös kysyttävä itseltämme , eikö verotuksen pidä olla oikeudenmukaista .
Aikana , jona työn verotus kasvaa niin Euroopan laajuisesti kuin kansainvälisestikin , meidän on harkittava , millä tavoin voimme varmistaa pääomatulojen tehokkaan verotuksen , ja tässä yhteydessä meidän on mietittävä myös lyhyen aikavälin pääomaliikkeiden verotusta .
Minusta on todellakin välttämätöntä , että saamme komissiolta huolellisen kertomuksen ja päätelmän , jotta me Euroopan parlamentissa voimme nähdä , eikö meidän tule varmistaa , että Euroopan unioni yhdessä USA : n ja Japanin kanssa saa aikaan todellisen kansainvälisen yhteisvastuun , jotta talous ja rahoitusmarkkinat saadaan vakaammiksi ja turvallisemmiksi .
Tämä on suullisen kysymyksen tarkoitus , ja parlamentin on laadittava mietinnössään tasapainoinen ja todellinen tulevaisuuteen suuntautuva ehdotus noudattamalla asianmukaisia valiokunta- ja täysistuntomenettelyjä .
Arvoisa puhemies , hyvät parlamentin jäsenet Euroopan liberaali- ja demokraattipuolueen ryhmän puolesta minun on sanottava olevani yllättynyt tästä keskustelusta , jota nyt käymme kansainvälisistä pääomavirroista sekä niiden mahdollisesta verottamisesta .
Vaikka tekstissä ei sitä mainitakaan , tämä vaikuttaa yritykseltä nostaa uudelleen esille , kuten johdanto-osassa tehdään , se verotusta koskeva asia , jota parlamentin jäsen Tobin ehdotti muutama vuosi sitten .
Ryhmämme vastusti tätä ehdotusta edellisellä toimikaudella voimakkaasti selkein ja johdonmukaisin perusteluin , joita puheenjohtajamme Cox esitti .
Minun on nyt esitettävä nämä perustelut lyhyesti uudelleen , koska kyse on taas samasta asiasta .
Emme kannata tällaista verotusta , koska sen soveltaminen käytäntöön , siinä tapauksessa , että siinä onnistuttaisiin , ei palvelisi niitä tarkoituksia , jotka jäsen Tobin aikanaan esitteli ja jotka parlamentin vasemmisto näyttäisi nyt haluavan taas nostaa esille .
Ensinnäkin ei ole mitään todisteita siitä , että kansainvälisten pääomavirtojen verotus voisi vähentää häilyvyyttä tai epävakautta kansainvälisillä markkinoilla .
Koska on varmaa , että kaikki maat eivät hyväksyisi tätä verotusta , antaisimme päinvastoin tilaa keinottelulle ja petoksille , ja tämä todellakin synnyttäisi häilyvyyttä , epävakautta , epävarmuutta , vaikeaselkoisuutta ja laitonta kilpailua kansainvälisten rahoituspalvelujen alalla .
Lisäksi se ajatus , että saisimme varoja , joita voisimme sitten myöntää kaikkein köyhimmille maille , on niin monimutkainen , kun ajatellaan tämän idean soveltamista käytäntöön , että se on yksinkertaisesti mahdotonta .
Hyvät parlamentin jäsenet , tämä on petollinen keskustelu , jonka päämääränä on ainoastaan saavuttaa poliittinen tavoite , jolle ei ole mitään perusteita ja joka ei ole teknisesti saavutettavissa .
Lisäksi koska olemme täällä parlamentissa jos emme ole vielä onnistuneet pääsemään pienimpäänkään sopuun komission ehdottamasta verotuspaketista Euroopan unionissa , miten voisimme yrittää päästä sopimukseen verotuksesta kansainvälisellä tasolla ?
Meille sanottaisiin varmasti ensimmäiseksi , että katsotaan , pystyttekö ensin pääsemään sopimukseen Euroopan unionin sisäisestä verotuksesta !
Hyvät parlamentin jäsenet , kaikesta huolimatta liberaaliryhmä ei ole halunnut evätä mahdollisuutta analysoida tätä asiaa uudelleen , ja sen vuoksi olemme yhteisessä päätöslauselmassa hyväksyneet sen , että suoritetaan tutkimus siitä , kuinka mahdollista ja hyödyllistä olisi soveltaa tätä pääomaverotusta tiettyihin kansainvälisten pääomavirtojen osa-alueisiin .
Olen varma , että tämä tutkimus jos se suoritetaan objektiivisesti , rahoitusmarkkinoiden ja niiden kansainvälisten toimintamekanismien tuntemukseen perustuen tulee osoittamaan sen , että tämä verotus ei ole mahdollinen eikä siitä ole hyötyä , ei sen soveltamisen kannalta eikä myöskään keinona ehdotettujen tavoitteiden saavuttamiseksi .
Globaalistuminen sinänsä on myönteinen asia .
Talouskasvu ei koskaan ole ollut näin voimakasta eikä siitä koskaan aikaisemmin ole ollut hyötyä yleisellä tasolla näin monelle maalle .
Tämä on ollut seurausta tavaroiden ja palveluiden kaupan progressiivisesta avautumisesta ja vapautumisesta kansainvälisellä tasolla sekä siitä , että mahdollisuudet pääomavirtojen olemassaololle ovat nyt suuremmat .
Kuka tahansa , joka analysoi viime vuosina tapahtunutta taloudellista kehitystä , voi todeta tämän lukujen osoittaman tuloksen perusteella , jos hän tarkastelee lukuja objektiivisesti , sillä ne eivät edusta mitään tiettyä poliittista väriä tai suuntausta .
Kuten sanoin , me emme vastusta tämän tutkimuksen suorittamista .
Kannatamme kompromissipäätöslauselmaa , joka puoltaa tämän tutkimuksen tekemistä , ja kuten päätöslauselmassakin todetaan , painotamme vain sitä , että taloudellinen kehitys saavutetaan nimenomaan vapauttamalla ja avaamalla markkinoita kansainvälisellä tasolla , niin jäsenvaltioiden kuin yleiselläkin tasolla .
Arvoisa puhemies , arvoisa komission jäsen , mielestäni ongelmana ei ole keskustelun aatteellistaminen vaan hyvinkin politiikan tekeminen .
On luullakseni palautettava mieliin , kuten jäsen Randzio-Plath sanoi , syy siihen , että jotkut parlamentin jäsenet haluavat palata tähän kysymykseen , liittyy uusimpiin kansainvälisiin rahatalouskriiseihin ja niiden taloudellisiin , yhteiskunnallisiin ja ympäristöä koskeviin seurauksiin , jotka kaikki tuntevat joissakin maissa .
Tämän pohdinnan ensisijaisena tavoitteena on todellakin tarkastella niitä välineitä , joita kansainvälisellä yhteisöllä voi olla käytössään kansainvälisen valuutta- ja rahatalousjärjestelmän vakauttamiseksi .
Komission jäsen Bolkestein , tässä mielessä päätöslauselmaesityksen tarkoituksena ei ole tarkastella erikseen tätä kysymystä ja Tobinin veroa .
Jos luette päätöslauselmaesityksen huolellisesti , huomaatte , että tämä ehdotus pääomavirtojen verottamisesta on väline niiden muiden joukossa , joilla kansainvälisiä sijoittajia yritetään pakottaa käyttäytymään vastuullisesti rahoitusmarkkinoilla .
Toiseksi , päätöslauselmaesityksessä ei sanota , että haluamme ainoastaan unionin toimivan aloitteen tekemiseksi .
Siksi viittaamme nimenomaan Kansainvälisen valuuttarahaston syysistuntoon , jotta Euroopan unioni , eli komissio ja myös neuvosto , ottaisi kantaa tapaan , jolla se aikoo puolustaa tilaisuutta kansainvälisen rahatalous- ja valuuttajärjestelmän vakauttamiseksi ja kansainvälisen verotuksen käyttöön ottamiseksi .
En haluaisi , että tässä keskustelussa on sekaannusta .
Me vihreät emme halua mitään verukepäätöslauselmaa .
Tarkoituksena ei ole lisätä yhtä tutkimusta jo toteutettujen kymmenien muiden joukkoon komission tekemä tutkimus olisi varmasti kiinnostava vaan saada komissiolta ja neuvostolta , eli unionin kaikkien jäsenvaltioiden hallituksilta , selkeä poliittinen , myönteinen tai kielteinen , kannanotto siitä , ovatko ne valmiita toimivaltaisissa julkisissa yhteyksissä , nimittäin ensisijaisesti Kansainvälisessä valuuttarahastossa , puolustamaan tällaisen veron ja muiden välineiden sopivuutta , jotka ovat tarpeen kansainvälisen valuuttajärjestelmän vakauttamiseksi .
Mitä tulee väitteeseen , jonka mukaan tällainen aloite lisää epävarmuutta , erittäin lyhyen aikavälin pääomaliikkeillä pyritään ymmärtääkseni nimenomaan keinottelemaan epävarmuudella ja veikkaamaan kehitystä valuuttojen välillä tai lyhyen aikavälin eri rahoitusvarojen välillä .
Tämä väite ei siis ole minusta asianmukainen .
En puutu enempää asiasisältöä koskevaan keskusteluun .
Uskon , että kaikilla on väitteensä .
Kiinnitän kuitenkin huomionne paitsi päätöslauselman 9 kohtaan myös sen 10 kohtaan .
Odotamme selvästi poliittista kannanottoa erittäin selvään määräpäivään mennessä , eli Kansainvälisen valuuttarahaston syysistunnon valmisteluun mennessä , ja pyydämme siis , jos tämä päätöslauselma hyväksytään huomenna täysistunnossa , että komissio ja neuvosto saapuvat kertomaan parlamentille , minkälaista kantaa ne puolustavat tuossa yhteydessä .
Arvoisa puhemies , hyvät kollegat , ryhmäni on erittäin iloinen tämänpäiväisestä keskustelusta , varsinkin kun emme säästelleet ponnistelujamme eri ryhmien kollegoiden kanssa keskustelun aikaansaamiseksi .
Meillä kaikilla ei tietenkään ole asiaan samanlaista lähestymistapaa , ja keskustelumme alussa esittelemämme päätöslauselmaesitykset ovat siitä luullakseni osoituksena .
Tästä huolimatta emme suhtaudu omalta osaltamme välinpitämättömästi edistykseen , jota edustaa kompromissipäätöslauselma , jossa komissiota kehotetaan esittelemään selonteko kuuden kuukauden kuluessa .
Euroopan parlamentti voi mielestämme näin hoitaa tehtävänsä tekemällä tässä asiassa aloitteen , joskin varovaisesti , vaikka on sanomattakin selvää ja olen samaa mieltä edellisen puhujan kanssa , että jos 9 kohta kyseenalaistettaisiin , tämä päätöslauselma menettäisi tietenkin ydinsisältöään .
Keskustelumme koskee nimittäin elintärkeää kysymystä , jota yhä useammat kansalaiset miettivät perustellusti : mikä on yhtäältä ihmisen ja toisaalta rahatalousalan asema nykyisessä taloudessa ?
Maailman valuuttamarkkinoiden kautta kulkee päivittäin 1800 miljardin dollarin rahamäärä , joka on yli neljäsosa maailman vuosittaisen reaalisen tavara- ja palveluvaihdon määrästä .
Kun rahataloudelle on annettu ohjakset , tällaiset rahanliikkeet ovat lisänneet kannattavuusvaatimuksia ja koventaneet kaikkialla liiketoiminnan ehtoja .
Tämä selittää yritysfuusioiden , -ostojen ja yritysten rakenneuudistusten jatkuvan lisääntymisen sekä jättiläismäisten varojen nostamisen rahoitusmarkkinoilta , jotka kasvavat kasvamistaan .
Työttömyys ja työntekijöiden painostaminen lisääntyvät kaikkialla maailmassa .
Uusien työpaikkojen syntyminen ja todellinen kasvu estyvät .
Ja spekulatiivisten pääomien yhtäkkinen tulva tai vetäytyminen uhkaa sellaisten lukuisien maiden talouksia , jotka voivat jopa luhistua , kuten on käynyt Aasiassa , Venäjällä tai Brasiliassa .
Tässä rahoitusmarkkinoiden hallitseman uusliberalistisen maailmanlaajuistumisen tilanteessa kasvaa vaatimus , josta pyyntömme on osoituksena , toisenlaisesta maailmankuvasta , jonka mukaan yleisen toimintatavan sanelisi velvollisuus solidaarisuuteen yhä suuremman keskinäisen riippuvuuden maailmassa .
Kukaan ei voi olla välittämättä siitä sivilisaation haasteesta , jonka lähes miljardin työpaikan puuttuminen asettaa , eikä ennennäkemättömien ponnistelujen välttämättömyydestä kehityksen sekä tietojen ja taitojen oppimisen alalla .
Kaikki ajatukset kannattaa tässä suhteessa tutkia , ja mielestämme Tobinin vero on merkittävä ajatus , kuten muunkinlaiset harkittavissa olevat toimet .
Tämä vero voi omalta osaltaan jarruttaa keinottelua , ilman että se haittaa reaalitalouden toimintaa , ja sen avulla voidaan irrottaa uusia varoja inhimillisten investointien hyväksi , ja näin hetkellä , jolloin Yhdistyneiden Kansakuntien kehitysohjelma UNDP arvioi noin 40 miljardiksi dollariksi summan , joka on vuosittain tarpeen köyhyyden poistamiseksi , puhtaan juomaveden käyttömahdollisuuden tarjoamiseksi ja terveydenhoitotarpeiden tyydyttämiseksi .
Samalla kun keskustelu on käynnistynyt koko maailmassa politiikan kyvystä tai kyvyttömyydestä vaikuttaa talouden alaan , tämän veron käyttöönotosta voisi tulla yksi sellaisen poliittisen tahdon vertauskuvista , jolla pyritään valtaamaan takaisin demokratialle kuuluvaa tilaa , jonka kansainväliset rahatalouden toimijat ovat takavarikoineet .
Ja haluaisin vastata komission jäsenelle , joka sanoi , että tämän tavoitteen saavuttamiseen tarvitaan tietty vähimmäismäärä teollisuusmaita .
Minusta Euroopan unionissa on merkittävä määrä teollisuusmaita , ja uskon , Harlem Désirin ja useiden muiden puheenvuoron käyttäneiden tavoin , että muodostamamme Euroopan unioni voi tehdä aloitteen tässä asiassa .
Uskon joka tapauksessa , että Euroopan parlamentti olisi itselleen kunniaksi , jos se vastaisi kansalaisten tahtoon maailman hallitsemisesta kaikkien hyvinvoinnin edellyttämällä tavalla .
Arvoisa puhemies , minäkin iloitsen tämän keskustelun pitämisestä , jota viivyteltiin aivan liian kauan .
Tiedämme nimittäin hyvin , että jokainen sukupolvi on ajan mittaan levittänyt sokeasti ajattelua , jota voitaisiin kutsua hallitsevaksi ideologiaksi , eli sellaista ennakkoluulojen kokonaisuutta , jotka perinteiden tiukkaan noudattamiseen perustuva ympäristön ajattelu on hyväksynyt sellaisenaan ja jotka osoittavat kuitenkin loppujen lopuksi seuraaville sukupolville , miten suuria murhenäytelmien aiheuttajia ne ovat olleet .
Vapaakauppa ja maailmanlaajuistumisen alituinen autuuttaminen muodostavat mielestäni nykyisen hallitsevan ideologian eli sen vuosisatamme lopun suuren virheen , joka on yhtä vaarallinen kuin aikoinaan Kremlin käytävillä vallinnut proletariaatin diktatuuriin perustunut ideologia , tai jo paljon aikaisemmin uskonkappaleeksi korotettu varmuus siitä , että maa on litteä .
Maailmaamme hallitsee nykyisin yksi ainoa ajattelutapa , aioin sanoa yksi ainoa jumala , eli ajattelutapa , jonka mukaan raha tekee työn ihmisen asemesta .
Kun hyödykkeiden ja palvelujen vaihdon arvo on 36 000 miljardia frangia , mikä siis on ainoastaan neljän päivän keinottelun tulos , finanssikuplalla ei ole enää paljoakaan tekemistä ihmisten tuottavan toiminnan kanssa .
Finanssikupla ruokkii itse itseään tarjouskilpailuissa , joissa jatkuvasti kielletään kaikkialla ihmisten ihmisyys , niin rikkaiden kuin köyhienkin ihmisten ihmisyys , vaikka juuri nämä jälkimmäiset suljetaan loppujen lopuksi pois useimmista maailman päätöksentekokeskuksista , joita hallitsee äärimmäisen pieni vähemmistö , jota Jean-Pierre Chevènement kutsui hiljattain hyvin osuvasti maailmanlaajuiseksi eliitiksi .
Oli luonnollista , että tämä eliitti sulkee toimintapiirinsä ulkopuolelle kaikki poliittiset huolet suojautuen siten vähäisimmältäkin demokraattiselta valvonnalta ja onnistuen loppujen lopuksi tekemään toiminnastaan sekä oikeudetonta että vastuutonta .
Kansat tekevät kuitenkin vastarintaa , josta on osoituksena heidän reaktionsa Seattlen sanoinkuvaamattomassa huippukokouksessa , jonne maailman johtajat riensivät nöyristelevästi Euroopan komissio valitettavasti etunenässä toivoen , että heidän tottelevaisuutensa maailman herran , presidentti Clintonin , edessä riittäisi takaamaan heille joitakin jäännöspaloja .
He eivät vain ottaneet huomioon rahvaan yksittäisten ihmisten tai valtioiden terveellistä reaktiota , joka oli sitä paitsi järjestetty paremmin kuin on sanottu , muun muassa Ranskassa ATTACin suurenmoisen verkoston ansiosta , järjestön , joka toimii aktiivisesti kasvavan vastakaiun saattelemana vapaakaupan rajoittamisen puolesta yleensä ja erityisesti kansanvälisten rahataloustapahtumien verottamisen puolesta .
Tällaisen veron käyttöönotto olipa se Tobinin veron tai vaikka professori Laurén ehdottaman realistisemman veron kaltainen osoittautuisi poliittisesti soveliaaksi , ainakin vertauskuvallisen rasituksensa kautta , vaikka veron määrä onkin hyvin pieni , siinä mielessä , että se merkitsisi ennen kaikkea sitä , että politiikka saisi uudelleen jalansijaa alalla , josta sen sulkivat pois toimijat , joiden voitot näyttävät olevan suhteessa valtioiden antautumisen asteeseen .
Arvoisa puhemies , vaikka osa Tobinin veron tavoitteista on varsin kannatettavia , veron käyttöönotto ensimmäisenä maailmassa ja yksinomaan Euroopan unionin alueella olisi kuolinisku eurooppalaisille valuuttamarkkinoille .
Mikäli maailman muut merkittävät valuuttakaupan alueet jäisivät Tobinin veron ulkopuolelle , Euroopassa perittävä vero johtaisi valuuttakaupan siirtymiseen näille alueille .
Tämä on jo muutamaan kertaan tässä keskustelussa tehty selväksi .
Ei riitä , että kaikki maailman teollisuusmaat tulisivat mukaan , sillä tällöin valuuttakauppa siirtyisi näiden teollisuusmaiden ulkopuolelle verokeitaisiin .
Siksi voimaansaattamisen tulisi olla universaalia , ei riitä , että G7-maat tai muut teollisuusmaat ovat mukana .
Veron yhtäaikainen ja universaali voimaansaattaminen taas on niin äärettömän vaikea tehtävä - enkä ainakaan henkilökohtaisesti usko tässä suhteessa tuloksia saavutettavan - että haave Tobinin veron käyttöönotosta kannattaisi haudata .
Lisäksi , vaikka käyttöönotosta päästäisiinkin kansainväliseen yhteisymmärrykseen , jäljelle jää kysymys verotuottojen jakamisesta .
Maailman muutamat valuuttakaupan keskukset tuskin suostuvat siihen , että verotuotot käytettäisiin esimerkiksi YK : n avulla kaiken maailman hyviin tarkoituksiin , ilman että niille jäisi merkittävä osa verotuloista .
Mitä tulee Tobinin veroon keinona ehkäistä tulevia valuuttakriisejä , on huomattava ettei vero poista valuuttojen yliarviointien syitä .
Siksi olisikin keskityttävä politiikkoihin - tästä myös Karas puhui - jotka johtavat tietyn valuutan yliarviointiin suhteessa sen todelliseen potentiaaliin .
Tämä taas edellyttäisi sääntelytoimenpiteitä pääomien viennille ja tuonnille , muuten tällainen politiikkoihin keskittyminen ei ole mahdollista .
Näennäisestä järkevyydestään huolimatta Tobinin vero ei siis ole ongelmaton , vaikka sen toteuttamisesta päästäisiinkin sopimukseen , mihin en siis usko .
On muistettava , että raha on nykyisellään ensisijaisesti informaatiota ja että maailmantalous pyörii tulevaisuudessa entistä voimakkaammin tiedon ja henkisen pääoman varassa .
Siksi valtaisien omaisuusmassojen keskeytymätön virta maailman finanssikeskusten välillä ei ole puhtaasti spekulatiivista toimintaa , jolla ei ole mitään tekemistä varsinaisen reaalitalouden kanssa .
Jos Tobinin veron kaltaisilla järjestelyillä vaikeutetaan tämän feed back -mekanismin toimintaa , joka siis antaa käyttäjille mahdollisuuden tehdä valintoja , voi tuloksena olla taloudelliselta seuraamuksiltaan niin kalliiksi muodostuvia virheratkaisuja , että itse veron avulla ei milloinkaan kyetä hankkimaan niin paljon .
Siksi , kuten Karas jo ansiokkaasti totesi , ryhmämme vastustaa ehdottomasti Tobinin veron käyttöönottoa .
Arvoisa puhemies , puhun henkilönä , joka tukee valuuttarajan yli tapahtuvien spekulatiivisten pääomasiirtojen verottamista .
Minusta on silmiinpistävän itsestään selvää , että toimintaan ryhtyminen on välttämätöntä .
30 viimeisen vuoden aikana valuuttatapahtumien määrä on kasvanut 83-kertaiseksi : ensiksikin kaikkien keskuspankkien yhteenlasketut varannot ovat juuri ja juuri yhden valuuttamarkkinoiden päivittäisen vaihdon suuruiset ; toiseksi vuosittainen maailmanlaajuinen todellinen tavaroiden ja palveluiden kauppa on samankokoinen kuin kolme ja puoli valuutanvaihtopäivää 350 : stä eli 1 prosenttia pääomasiirroista tehdään tavara- ja palvelukauppaa varten ja 99 prosenttia keinottelua varten .
Maailmanlaajuisten valuuttamarkkinoiden koko , ennalta arvaamattomuus ja järjettömyys ovat tehneet yhä vaikeammaksi hallita kansallisia ja alueellisia talouksia .
Tietokoneohjatut myyntiohjelmat muuttivat yksittäisen hiutaleen lumivyöryksi , joka hautasi alleen työpaikkoja , ihmisiä ja teollisuudenaloja kaikkialla maailmassa .
Ainoat vastaväitteet ovat : ensiksi se voisi heikentää ulkomaanvaluuttamarkkinoiden tehokkuutta - hiukan kaukaa haettua , kun muistetaan ne rahansyöttövimmat , joita olemme nähneet , jotka ovat tuhonneet työpaikkoja kaikkialla maailmassa , Itä-Aasiassa , Euroopassa ja Latinalaisessa Amerikassa .
Presidentti Chirac on sanonut tässä mukana olevia maailman talouden AIDS-virukseksi .
Nyt on heitettävä vähän hiekkaa valuuttakeinottelijoiden , pörssinvälittäjien ja optionvälittäjien rattaisiin .
Tätä ei tietenkään voi tehdä yhdessä maassa ; sitä ei voi tehdä yhtenäisvaluutta-alueella , mutta se voidaan toteuttaa kansainvälisellä tasolla maailmanlaajuisessa yhteistyössä .
Eurooppa , Japani ja Yhdysvallat - euro , jeni ja dollari - voisivat muodostaa mielestäni sellaisen esteen .
Olen pettynyt PPE-ryhmään .
Luulin , että he ainakin lukevat ne päätöslauselmat , joista ne aikovat äänestää .
Olen sellaisen veron kannalla , mutta juuri siitä ei huomenna äänestetä .
Huomenna äänestetään siitä , että pyydetään komissiota tutkimaan asiaa , katsomaan , mitkä toimet ja mitkä edellytykset olisivat tarpeellisia sellaisen veron käyttöönotolle .
Vastaavasti ymmärrän sen , että komission jäsen ei vahvista sellaista veroa , mutta en voi ymmärtää , miksi hänellä ei ollut rohkeutta käyttää tilaisuutta hyväkseen ja osoittaa asiaa tutkimalla , missä tilanteessa hän todellisuudessa on .
Mikään ei ole niin suljettu kuin suljettu mieli .
Veroa tukee 47 prosenttia Yhdistyneen kuningaskunnan ihmisistä War on Want -järjestön juuri tekemän tutkimuksen mukaan .
Ranskassa se on saanut valtavasti vastakaikua , etenkin kun se on yhdistetty vaatimukseen käyttää tuotot kolmannen maailman auttamiseksi pois veloista ja köyhyydestä .
Parlamentti , neuvosto ja komissio eivät voi enää sivuuttaa tätä kysymystä .
Nyt on painava yleinen mielipide , joka vaatii mietitympää vastausta kuin " sitä ei ole koskaan aikaisemmin tehty " .
Uudella vuosituhannella , kun uudet maailmanlaajuiset ongelmat vaativat uusia maailmanlaajuisia ratkaisuja , heidän on esitettävä pikemminkin hyviä perusteluita sille , miksi sitä ei voi tehdä nyt , eikä sille , miksi sitä ei ole tehty aikaisemmin .
Arvoisa puhemies , arvoisa komission jäsen , hyvät kollegat , kansainvälisiin pääomavirtoihin kohdistuvan veron hyödyllisyyttä koskevan poliittisen kompromissipäätöslauselman aikaansaaminen olisi ensimmäinen askel kohti lukuisten kansainvälisten sääntöjen välttämätöntä huippukuntoon saattamista .
Minulla on tässä palautettavana mieliin muutama asia .
Seattlen mielenosoittajien yksi päävaatimuksista oli juuri tämäntyyppisen veron perustaminen , eikä tämä ole sattumaa .
Sen ehdottaminen nyt , arvoisa komission jäsen , on Euroopan rikkaiden maiden lähettämä voimakas viesti siitä , että ne haluavat päästä eroon itsekkyydestään .
Hyvät oikeiston kollegat , tällainen solidaarinen vero on kaikkien mielestä hyveellinen toimi , joka ei estä kaupankäyntiä mutta joka kohdistuu ensisijaisesti keinotteluun ja sen kieroutuneisiin vaikutuksiin .
Se symboloi solidaarisuuden välttämättömyyttä eteläisiä maita ja etenkin Afrikan , Karibian ja Tyynenmeren maita kohtaan , jotka nekin vetosivat tässä asiassa laajalti meihin Seattlen kokouksessa .
Tällaisella verolla kerätty rahamäärä on jaettava uudelleen ehdottomasti köyhimpien maiden hyväksi , jotta veron tavoite voitaisiin saavuttaa täysimittaisesti .
Näin annamme merkitystä sekä kauppasääntöjen arvon kohottamiselle että solidaarisuudelle eteläisiä kansoja kohtaan .
Arvoisa puhemies , emme voi vain jatkuvasti toistaa lukua , jonka monet edelliset puhujat ovat jo maininneet , vaan meidän on myös kerrankin sanottava , arvoisa komission jäsen , että 80 prosentissa näistä suunnattomista päivittäisistä valuuttasiirroista käytetään enintään kahdeksan päivän kierrätystä .
Emme voi jatkaa siten , että investoiminen ja työpaikkojen luominen on vähemmän kannattavaa kuin lyhyen aikavälin valuutta- ja osakemyynti .
Emme voi enää sallia poliittisten toimintamahdollisuuksiemme tuhoutuvan .
Emme voi sallia sitä , että muusta kuin taloudellisesta toiminnasta saatavat tulot kasvavat yhä nopeammin .
Saksassa on havaittu , että sen jälkeen kun Tobin kehitti suunnitelmansa , pääomasta saatavan tulon osuus yhteiskunnallisesta kokonaistulosta on nykyään noussut 7,6 prosentista lähes kaksinkertaiseksi .
Emme voi sallia sitä , että maapallon köyhimmät maat ovat kaikkein alttiimmat spekulatiivisille lyhyen aikavälin valuuttavaihteluja koskeville kiistoille .
En myöskään usko verotuksen olevan epäkäytännöllistä .
Miksei G7-maiden , muiden EU-maiden , Kiinan , Singaporen ja Sveitsin kanssa voisi olla mahdollista saada aikaan sopimus Tobinin veron käyttöönotosta ?
Meillä olisi oltava yleinen taloudellinen intressi .
Miksei voisi olla käytännöllistä - ja tästä voidaan olla eri mieltä - , että välittömään valuutanvaihtoon liittyvät liiketoimet , kaikki niin kutsutut käteiskaupat , valuuttatermiini- ja optiokaupat tehtäisiin tämän veron alaiseksi ?
Miksei olisi käytännöllistä määrittää veroaste siten , että verokanta ei vaaranna välttämättömiä pitkän aikavälin sijoituksia mutta tekee keinotteluun perustuvista lyhyen aikavälin sijoituksista lopultakin kannattamattomia ?
On varmastikin hyvin useita vaikeita kysymyksiä , mutta mielestäni ainoa suuri ongelma on tähän asti poliittinen tahto ja myös tänään täytäntöönpantu niin kutsuttu pyhän Florianin periaate , vastuun siirtäminen yhdeltä paikalta toiselle .
Arvoisa puhemies , emme vaadi lisää byrokratiaa , kuten jäsen Karas sanoi juuri muutama minuutti sitten .
Etsimme ratkaisuja .
Tietenkin pääomamarkkinat vaativat selkeyttä - mikä tässä onkin ajatuksena .
Tobinin vero tuo läpinäkyvyyttä erittäin hämärään kysymykseen .
" Mitä enemmän edistytään kaupan vapauttamisessa , sitä enemmän tarvitaan sääntöjä " , kuten komission jäsen Lamy sanoi Millennium-kierroksen aikana Seattlessa .
Hän myönsi , että yhtenäismarkkinoiden ja yhtenäisvaluutan , jotka kuvaavat Euroopan unionin rakenteen prosessia , yhdistetty vaikutus on läheisessä yhteydessä suureen määrään uusia säännöksiä .
Nyt kun rajoitus on valmiina saatavilla yli kansallisten rajojen , sama lähestymistapa on selvästi todellakin tarpeen , sitä enemmän , kun ajattelemme valtavaa rahamäärää , joka päivittäin on mukana keinottelutapahtumissa .
Meillä maailmankansalaisilla ei ole varaa nykyiseen keinottelutahtiin .
Sen jatkaminen olisi taloudellinen itsemurha .
Hyvät kollegat , arvoisa komission jäsen , usein kuullaan , että Eurooppa on saavuttanut vakauden rahataloussektorilla , mikä pitää paikkansa vain , jos rajoitutaan julkiseen sektoriin .
Jos mukaan otetaan myös yksityinen sektori , voidaan todeta , että tämä kuuluisa taloudellinen tasapaino on vielä saavuttamatta , päinvastoin on todennäköistä , että me istumme tulivuoren päällä , joka uhkaa räjähtää minä hetkenä hyvänsä .
Yksityisen sektorin ylivelkaantuminen ja vastaavasti pörssiosakkeiden yliarvostus , pörssin vakauden kaksi pääasiallista indikaattoria , ovat jo kauan sitten siirtyneet vaaralliselle alueelle , kuten komission oma Euroopan taloudellista tilannetta kuvaava raportti kiistattomasti todistaa .
Se , että ihmiset hyväksyvät tällaiset hinnat eivätkä hylkää paniikissa rahamarkkinoita , voidaan selittää ylioptimistisilla odotuksilla tulevaisuudessa saatavista voitoista .
Keinottelu kasvaa yli äyräiden ja sitä ruokkivat vuorostaan voitot , jotka ennen pitkää osoittautuvat kuvitelluiksi .
Ylioptimismia seuraa pettymys ja pelko , mikä johtaa pörssikriisiin ja mahdollisesti talouskriisiin .
Vaara on niin suuri , että sitä ei voida sivuuttaa .
Meidän velvollisuutemme on puuttua siihen , vaikka se tuntuukin vaikealta .
Nykyaikainen taloustiede on tarjonnut Tobinin ja muiden ehdotukseen sisältyvän erinomaisen työkalun , jota voitaisiin käyttää , jos löytyy poliittista tahtoa , ja teemme aloitteen .
Arvoisa komission jäsen , tämä meiltä puuttuu , poliittinen tahto tehdä aloite , jolla puututtaisiin keinotteluun .
Markkinavoimien rajatonta ihailua ja fatalismia , jota liberaalit julistavat - valitettavasti Gasòliba i Böhm poistui - , ei voida loputtomiin asti luonnehtia demokratiaksi , koska se vie suoraa tietä tuhoon !
Arvoisa puhemies , arvoisa komission jäsen Bolkestein , on aivan uskomatonta , miten asiantuntemattomasti täällä keskustellaan .
Tarvitsemme kreikkalaisen kollegan sanomaan meille vihdoinkin , mistä Tobinin verossa on kyse .
Te torjutte sen jyrkästi , koska ette ymmärrä siitä mitään .
Se , että oikeisto on veroa vastaan , on täysin selvää , sehän ei olisi koskaan saanut siirtää näitä miljoona- tai miljardisummia Sveitsiin .
Se on käynyt selväksi !
Nyt kehotan teitä myötävaikuttamaan - täysin tietoisesti - siihen , että keinotteluun perustuva rahoituspääoma pysäytetään , jotta vihdoinkin suositaan pitkän aikavälin hankkeita lyhyen aikavälin hankkeiden kustannuksella .
Näin ei ole koskaan tehty Kaakkois-Aasiassa , näin ei ole koskaan tehty Euroopassa , ja voin myös ymmärtää , miksi itävaltalainen kollegamme Karas ei ole enää paikalla finanssimenettelyjen aikana .
Aina vain sama sekasotku !
Me tarvitsemme Tobinin veron , jotta voimme puuttua tilanteeseen verotusvälineellä !
Arvoisa puhemies , olen hyvin vihainen tämän komission , toisin sanoen komission jäsen Bolkesteinin poliittisen tietämättömyyden vuoksi !
Hänen pitäisi oikeastaan kerrankin miettiä , miksi hän on ylipäätään täällä , kun tiedetään hänen kantansa Tobinin veroon !
Arvoisa puhemies , myös minusta keskustelu on ollut osittain todella pelottavaa .
Ehkä ei ole mitään sattumaa , että konservatiiveista kukaan ei ole enää paikalla , sillä markkinoiden vapautta koskevilla puoltavilla perusteilla ei ole mitään tekemistä niiden sosiaalisen markkinatalouden ylevien periaatteiden kanssa , jotka ovat tuoneet meille tänne Länsi-Eurooppaan niin paljon vaurautta .
Jos jatkamme tätä tietä - tämä on ideologia - ja julistamme rahoitusmarkkinat loukkaamattomiksi ja väitämme jopa , että kaikenlainen puuttuminen näiden markkinoiden toimintaan heikentää talouden kasvua , olemme varmasti väärillä teillä , ja se voi merkitä hyvin vaarallisia ulottuvuuksia .
Pääoman haltijat kasvattavat nykyään suunnattomia omaisuuksia , jotka puolestaan kasaantuvat taas uudelleensijoituksiin .
Kyse on maailmanlaajuisesta varojen inflaatiosta .
Rahoitusmarkkinoilla syntyy siten jatkuvasti spekulatiivisia kuplia , jotka aiheuttavat kasvavaa taloudellista epävakautta , joka puolestaan vaarantaa kokonaistalouden .
Tästä kärsivät nimenomaan keskikokoiset yritykset ja useat työntekijät .
Se voidaan torjua , se on mahdollista .
Vähimmäisvaatimuksena olisi , että toteuttaisimme vihdoinkin asianmukaiset tutkimukset , eikä ainoastaan komissio vaan myös todella asiantuntevat talouden alan laitokset koko Euroopassa .
Myös se on toteutettavissa .
Tällöin perusteluissa ei kuitenkaan tule asettaa aina pukkia kaalimaan vahdiksi !
Se , että Tobinin veroa ei voi toteuttaa teknisesti , ei pidä paikkaansa - tietokoneiden aikakaudella se on mahdollista .
Meidän ei tulisi jättää huomiotta sitä , että veroparatiisit eivät ole mitään muuta kuin suurten täkäläisten eurooppalaisten pankkien levymuisteja .
Yhteenvetona totean : me emme saa sallia sitä , että reaalipääoma ja rahoituspääoma loittonevat näin toisistaan , sillä muutoin ajaudumme taas kohti olosuhteita , jotka olemme kokeneet viime vuosisadan aikana useita kertoja tässä maanosassa ja jotka ovat johtaneet järkyttäviin katastrofeihin .
Arvoisa puhemies , arvoisat kollegat , verottakaamme rahaspekulaatiota , se ei tuota mitään uutta .
Vero kohdistuisi ihan oikeisiin kohteisiin : keinottelijoihin .
Kuka puolustaa näitä keinottelijoita , kun taas sairaanhoitajat ja opettajat maksavat huippuveroja ?
Sopimuksen Euroopan unionista 73 c artikla antaa mahdollisuuden transaktioverotukseen .
Valuuttaveron vastustajat tukevat näitä veronkiertokeskuksia , veroparatiiseja , joita on kaikkiaan 62 .
Unionin tulisi tehdä verosopimus , johon voisivat aluksi liittyä mitkä tahansa valtiot .
Alhainen Tobinin vero ei aiheuttaisi suuria veronkierto-ongelmia .
On kummallista väittää , että jos kaikki eivät tule mukaan , sitä ei saada aikaan .
Euroopan unionikin perustettiin vain muutaman valtion voimin , ja näette minkälaisia me olemme tänä päivänä .
Totuus on , että suurin ongelma on poliittinen - ei haluta verottaa pääomaa , vaan nostaa ihmisten verotusta .
Vero lopultakin politisoisi globaalin , epädemokraattisen finanssivaltajärjestelmän .
Meidän on , hyvät kollegat , haastettava maailman spekulaatioeliitin yksinoikeus johtaa maailman taloudellista suunnittelua olemalla verojärjestelmien ulkopuolella . .
( NL ) Arvoisa puhemies , haluaisin aloittaa kiittämällä kaikkia puhujia ja luonnollisesti haluaisin kiittää sydämellisesti ennen kaikkea jäsen Désiriä siitä , että tämä keskustelu pidettiin tänä iltana .
Mitä sitten ajatellaankin keskustelun aiheesta , on selvää , että tämä on tärkeä aihe .
Siksi tätä aihetta on käsitelty jo vuosien ajan , ja on hyvä , että komissiolle annettiin tänä iltana mahdollisuus antaa siihen vastaus .
Haluaisin aloittaa ottamalla esille kaksi huomautusta , jotka parlamenttinne jäsen Gasòliba teki .
Hän sanoi , että maapalloistuminen on myönteinen ilmiö , ja olen siitä samaa mieltä hänen kanssaan .
Uskon , että globaalistuminen on vaikuttanut siihen , että monet maat , jotka ovat tähän saakka olleet sivussa maailmankaupan virroista , ovat nyt mukana niissä , ja ne on otettu mukaan maailmankauppajärjestelmään .
Tietääkseni kansainvälinen kauppa ei ole vielä huonontanut yhdenkään maan tilannetta .
Toisin sanoen , pidän - kuten myös jäsen Gasòliba huomautti - globaalistumista myönteisenä asiana ja olen sitä mieltä , että se on vaikuttanut uuteen kansainväliseen työnjakoon , johon monet ovat pyrkineet jo monien vuosien ajan .
Jäsen Gasòliban toisen huomautuksen mukaan tällä hetkellä ei ole mitään todisteita siitä , että Tobinin vero vakauttaisi valuuttakurssit .
Uskon , että hän on siinä oikeassa .
Minäkään en näe mitään syytä , miksi valuuttakurssioperaatioiden vero johtaisi valuuttakurssien vakautumiseen .
Olen sitä mieltä , että nämä kaksi huomautusta ovat tärkeitä , ja siksi toistan ne täällä .
Arvoisa puhemies , haluaisin lisäksi huomauttaa , että kukaan tämän illan puhujista ei ole tuonut esille mitään yhteyttä yhtäältä Tobinin veron ja toisaalta Euroopan unionin toiminnan välillä .
Mehän tunnemme kaikki Rooman sopimuksen .
Tiedämme toki , että yksi neljästä vapaudesta on pääoman vapaa liikkuvuus .
Arvoisa puhemies , voin vakuuttaa parlamentillenne , että päivittäiseen työhöni kuuluu muun muassa se , että pyrin virkamiesteni ja kollegojeni kanssa yhdentämään Euroopan rahoitusmarkkinat täysin , jotta pääomaliikkeet sujuisivat mahdollisimman helposti ja kitkattomasti .
Toisin sanoen , tehtäväni vuoksi vastustan kaikkia toimenpiteitä , jotka voisivat vaikeuttaa kansainvälisiä pääomaliikkeitä .
Tuskin voitte odottaa tällaiselta komission jäseneltä , että hän hyväksyisi veron , joka nimenomaan estäisi kansainvälistä taloudellista toimintaa .
Sanon vielä kerran , että mielestäni Tobinin vero on ristiriidassa Rooman sopimuksen kanssa ja että se on merkittävä teoreettinen este , jota kukaan puhujista ei ole tänä iltana käsitellyt .
Arvoisa puhemies , näiden mielestäni hyvin perusluonteisten huomautusten lisäksi Tobinin verolla on käytännön esteitä , ja muun muassa jäsen Karas ja myös muut puhujat ovat ottaneet niitä esille .
Ikävä kyllä täällä huomautettiin , että Euroopan unioni ei ole onnistunut sisäisesti pääsemään sopuun tietyistä verotustoimenpiteistä .
Se osoittaa , kuinka vaikeita tällaiset asiat ovat .
Jos emme ole voineet päästä sopuun edes sisäisesti , kykenemmekö sitten saamaan muut kauppakumppanit asiasta vakuuttuneiksi ?
Luulen , että se on vaikeaa .
Arvoisa puhemies , jäsen Jonckheer sanoi , että tämä voisi olla yksi toimenpide rahoitusmarkkinoiden vakauttamiseksi .
Minusta vaikuttaa , että olemme nyt tekemisissä oireiden kanssa ja että meidän pitäisi tarkastella syitä .
On parempi poistaa syyt kuin yrittää puuttua oireisiin , kun oireisiin puuttuminen ei ole todennäköisesti mahdollista ja - kuten sanottu - kun se on melko varmasti ristiriidassa Rooman sopimuksen kanssa .
Näiden syiden poistamiseksi täytyy tarkastella , mitä asianomaisissa maissa on tapahtunut .
Onko tosiaan niin , että nämä maat voivat ylpeillä hyvällä hallinnolla ?
Onko näissä maissa alhainen inflaatio ja matala korkotaso ?
Toimivatko tuotannontekijöiden markkinat , kuten työmarkkinat , joustavasti ?
Niin ei aina ole .
Jos haluamme tarkastella valuuttakurssien epävakauden syitä , meidän täytyy myös ottaa huomioon hyvän hallintotavan osatekijät ja kiinnittää ensimmäiseksi huomiomme niihin .
Lisäksi , kuten jo esimerkiksi Gasòliba I Böhm ja myös muut sanoivat , tarvitaan lisää valvontaa .
Tarvitaan lisää kansallista valvontaa , ja kansallisten hallitusten tulee valvoa enemmän kansallisia pankkeja , ja tarvitaan lisää kansainvälistä valvontaa , esimerkiksi IMF : n kautta .
Uskon , että voimme puuttua syihin parhaiten huolehtimalla yhtäältä siitä , että niissä maissa , joita tämä asia koskee , pidetään arvossa hyvää hallintotapaa , ja toisaalta huolehtimalla siitä , että kansallista ja kansainvälistä valvontaa on enemmän rikkomusten välttämiseksi .
Arvoisa puhemies , monet parlamenttinne jäsenet ovat sanoneet , että suuria hankkeita varten täytyy saada enemmän rahaa .
Esimerkiksi jäsen Kreissl-Dörfler käytti englantia ja puhui pitkän aikavälin rahoituksesta pitkän aikavälin hankkeille ( long term financing for long term projects ) .
Tämä on yksi hyvin selvä asia .
Vastaukseni tähän on , että ensinnäkin maiden pitäisi tehdä , mitä ne ovat luvanneet , eli käyttää 0,7 prosenttia bruttokansantuotteistaan kehitysapuun ja kehitysyhteistyöhön , jotta tällaisia pitkän aikavälin hankkeita varten tulisi käyttöön paljon enemmän rahaa kuin nyt ja sitä kautta kuin on tarkoitettu , eli kehitysyhteistyöhön annettavien avustusten kautta , eikä keinotekoisen tai mahdollisesti haitallisen välineen , Tobinin veron , kautta .
Arvoisa puhemies , haluaisin nyt lopettaa tähän .
Mitä tulee päätöslauselmaan , jonka luonnoksen olen nähnyt , komissio odottaa äänestystä ja määrittelee sen tuloksen perusteella kantansa .
Kiitokset teille mahdollisuudesta osallistua tähän keskusteluun .
Olen vastaanottanut neljä päätöslauselmaesitystä , jotka on jätetty käsiteltäväksi työjärjestyksen 40 artiklan 5 kohdan mukaisesti .
Arvoisa puhemies , en valitettavasti puhu ranskaa yhtä taitavasti kuin te .
Olisin kuitenkin iloinen , jos komission jäsen Bolkestein kuuntelisi vielä hetken , mikä ei uskoakseni ole juuri nyt kovinkaan mahdollista , sillä hän puhuu Randzio-Plathin kanssa .
Voisitteko kiinnittää hänen huomionsa siihen , että haluaisin sanoa hänelle vielä jotain ?
Monsieur Bolkestein , je veux vous dire quelque chose !
En valitettavasti osaa hollantia yhtä täydellisesti kuin te .
Haluaisin kuitenkin mielelläni sanoa teille vielä jotain .
Se , että kannatamme Tobinin veroa , ei suinkaan ole mikään parlamentin aloite komission kiusaamiseksi .
Haluamme tarkistaa , mitkä ovat mahdollisuutemme ottaa käyttöön Tobinin vero .
Se tulee olemaan vain yksi useista välineistä .
Toivottavasti saamme teidät puolellemme tässä asiassa .
Poliittisesti katsottuna minulla on aina vaikeaa , kun ihmiset sanovat , että me emme tarvitse sitä , me emme halua sitä , me emme voi tehdä sitä !
Siitä päättäminen ei ole teidän tehtävänne , vaan se on meidän tehtävämme .
Sillä on myös jotain tekemistä parlamentin uudelleen heränneen itseluottamuksen kanssa .
Haluaisin mielelläni keskustella siitä kanssanne , en enempää enkä vähempää .
Voimme kuitenkin unohtaa kaikki muut harhailevat ajatukset , ja kunnioitan teitä vakavasti otettavana komission jäsenenä , joka haluaa suhtautua työhönsä vakavasti .
Kunnioittakaa tekin meitä parlamentin jäseninä , jotka haluavat suhtautua työhönsä vakavasti , ja siihen kuuluu myös Tobinin vero !
Arvoisa puhemies , näyttää siltä , että on tapahtunut unohdus ja että niiden käsiteltäväksi jätettyjen päätöslauselmaesitysten luetteloon , jotka juuri itse mainitsitte , ei sisälly PSE-ryhmän , ELDR-ryhmän , GUE-ryhmän , Verts-ryhmän sekä jäsen Kuntzin ja jäsen Coûteaux ' n laatimaa yhteistä kompromissipäätöslauselmaesitystä . Hyvä kollega , panen merkille ilmoituksenne ja tämän yhteisen päätöslauselmaesityksen olemassaolon .
Jos istuntopalvelujen yksiköt vahvistavat , että se on todellakin jätetty käsiteltäväksi , on itsestään selvää , että se otetaan huomioon .
Keskustelu on päättynyt .
Äänestys toimitetaan torstaina klo 12.00 .
( Istunto päättyi klo 20.14 . )

 
Muistopuhe Bettino Craxi , entinen Euroopan parlamentin jäsen , kuoli eilen Hammametissa Tunisiassa .
Bettino Craxi oli tämän parlamentin jäsen 17.7 .
1979 - 20.8.1983 ja 25.7.1989 - 30.4.1992 .
Hän toimi myös neuvoston puheenjohtajana ollessaan Italian tasavallan pääministerinä , jona hän toimi 4.8.1984 lähtien 3.3 .
1987 asti , jolloin hän irtisanoutui toimestaan .
Saanen pyytää minuutin hiljaisuutta hänen muistonsa kunniaksi .
( Parlamentti vietti minuutin hiljaisuuden . )
 
Edellisen istunnon pöytäkirjan hyväksyminen Eilisen istunnon pöytäkirja on jaettu .
Onko huomautettavaa ?
( Pöytäkirja hyväksyttiin . )
Arvoisa puhemies , haluaisin ottaa erään asian esille , ennen kuin aloitamme keskustelun kalataloudesta .
Parlamentin jäsenet saattavat olla tietoisia kauheasta murhenäytelmästä eli Skotlannissa tapahtuneesta onnettomuudesta , jossa eräs kalastusalus upposi ja sen miehistön kaikki seitsemän jäsentä saivat surmansa .
Solway Harvester -niminen alus upposi kaikkine merimiehineen Mansaaren edustalla viime viikolla , kun se oli pyytämässä kampasimpukoita .
Seitsenjäseninen miehistö oli kotoisin Whithornin pikkukylästä ja naapuriyhteisöistä , jotka sijaitsevat Gallowayn hallintoalueella Lounais-Skotlannissa .
Tiedän puhuvani kaikkien kahdeksan skotlantilaisen jäsenen ja kaikkien muiden kollegoiden puolesta , kun pyydän teitä lähettämään surunvalittelukirjeen Euroopan parlamentin puolesta Skotlannin pääministerille , Donald Dewarille .
Nyt , kun aloitamme taas yhtä kalastusteollisuudesta käytävää keskustelua , tämä murhenäytelmä on meille kaikille ehkä oikeaan aikaan tuleva ja surullinen muistutus siitä , että urheat miehet ja naiset vaarantavat henkensä päivittäin yhdessä maailman vaarallisimmista ammateista tuodakseen kalaa ruokapöytiimme .
Uskon , että puhemies kannattaa tätä pyyntöä .
Hyvä jäsen Stevenson , pyydän puhemiestä lähettämään tämän kirjeen .
Asia on mielestäni selvä .
Arvoisa puhemies , haluan yhtyä kalatalousvaliokunnan puheenjohtajana ja näin ollen kaikkien kollegojeni puolesta tuossa valiokunnassa siihen pyyntöön , jonka skotlantilainen kollegamme Stevenson juuri esitti ja haluan sanoa teille , että myös galicialainen kalastusalus Ros Alcedo , jonka miehistössä oli sekä galicialaisia että portugalilaisia , on valitettavasti ja aivan äskettäin joutunut onnettomuuteen sytyttyään tuleen " Irish Boxin " alueella .
Valitettavasti näitä onnettomuuksia tapahtuu useammin kuin haluaisimmekaan , ja sen vuoksi haluan muistuttaa , että valiokuntamme on pyytänyt saada laatia valiokunta-aloitteisen mietinnön onnettomuuksien syistä sekä kalastajanammattiin liittyvistä vaaroista , ja toivon , että saamme luvan tämän mietinnön laatimiseen , sillä tämä raskas ammatti tarvitsee todellakin parlamentin ja meidän kaikkien tukemme .
Kiitoksia , jäsen Varela .
 
Kalastuslaivastojen monivuotisten ohjausohjelmien tilanne ( 1997 ) Käsittelemme Cunhan laatimaa kalatalousvaliokunnan mietintöä ( A5-0096 / 1999 ) komission vuosikertomuksesta neuvostolle ja Euroopan parlamentille kalastuslaivaston monivuotisten ohjausohjelmien tilanteesta vuoden 1997 lopulla ( KOM ( 1999 ) 175-C5-0109 / 1999 - 1999 / 2112 ( COS ) ) .
Hudghton on pyytänyt asiassa puheenvuoroa .
Toivon , että jäsenet ymmärtävät suuren kiinnostukseni tähän asiaan .
Haluaisin pyytää Verts / ALE-ryhmän puolesta työjärjestyksen 144 artiklan perusteella , että Cunhan mietintö palautetaan valiokuntakäsittelyyn .
Kollegani MacCormick epäili maanantaina Cunhan mietintöä koskevan päätöslauselmaesityksen 6 kohdan hyväksyttävyyttä , ja tähän sisältyy erittäin merkittäviä kysymyksiä , jotka voivat hyvinkin nousta esille myös tänään .
Sanon kuitenkin , ennen kuin käsittelemme pyyntöni , että minunkin mielestäni 6 kohtaan ja sen sisältämiin ehdotuksiin liittyy merkittäviä poliittisia ja käytännön kysymyksiä .
Olisi kaikkien etujemme mukaista yrittää pyrkiä tässä asiassa yhteiseen lähestymistapaan .
Lisäkeskustelu kalatalousvaliokunnassa ja varsinkin oikeudellisten asioiden valiokunnan antama mahdollinen lausunto olisivat siksi hyödyllisiä koko tämän asian kannalta .
Koska 6 kohta on herättänyt epäilyksiä ja kiistaa , asian valiokuntakäsittelyyn palauttaminen antaisi tilaisuuden ja sen pitäisikin antaa tilaisuus käydä lisäneuvotteluja sekä kalateollisuuden että komission asiantuntijoiden ja muidenkin kanssa .
Pyydän , että äänestämme asian valiokuntakäsittelyyn palauttamisesta ja että käsittelemme asiaa sitten aikanaan uudelleen täysistunnossa lisäpohdintojen jälkeen .
Pyydän myös , että tämä äänestys suoritettaisiin nimenhuutoäänestyksenä .
Hyvä jäsen Hudghton , te esititte todellakin virallisen pyynnön mietinnön palauttamisesta kalatalousvaliokuntaan työjärjestyksen 144 artiklan nojalla .
Me kaikki tunnemme ne säännöt , jotka koskevat tätä asiaa .
Sellaisen pyynnön yhteydessä yksi asian puolesta ja yksi vastaan , ja mikäli tarpeellista esittelijä tai valiokunnan puheenjohtaja , voivat käyttää puheenvuoron .
Kannattaako joku juuri tehtyä pyyntöä ?
Arvoisa puhemies , kuten jäsen Hudghton sanoi ja kuten parlamentin jäsenet muistavat , käytin maanantaina puheenvuoron sanoakseni , että tämän mietinnön erästä kohtaa ei voida mielestäni hyväksyä , koska siltä puuttuu oikeusperusta .
Tämä on lähinnä " tuomiopäivän " ase , enkä olisi tyytyväinen , jos meidän olisi käytettävä sitä , kun meillä on käytettävissämme yksinkertaisempi tapa pohtia uudelleen tätä kysymystä , ennen kuin se tulee lopulta takaisin täysistuntokäsittelyyn .
On kyse erittäin merkittävästä asiasta .
Cunhan mietintöä koskevan päätöslauselmaesityksen 6 kohdassa ehdotetaan ymmärtääkseni ja kuten monet kollegoistani sen ymmärtävät käytännöllisesti katsoen suhteellisen vakauden periaatteen tyhjäksi tekemistä , periaatteen , joka on ollut vuodesta 1983 yhteisen kalastuspolitiikan todellinen perusta ja jonka vieläpä komission jäsen Fischler sanoi parlamentin pitämässä kuulemistilaisuudessa olevan olennainen asia yhteiselle kalastuspolitiikalle .
Kiintiöitä koskevan rangaistusjärjestelmän käyttöönotto heikentäisi periaatetta suuresti , ja juuri tätä 6 kohdassa ehdotetaan .
Asia olisi palautettava valiokuntakäsittelyyn , sekä kalatalousvaliokuntaan että oikeudellisten asioiden valiokuntaan .
Pyydän mielelläni parlamentin tukea jäsen Hudghtonin esitykselle .
Arvoisa puhemies , vastustan esitettyä ehdotusta .
Ensinnäkin sen vuoksi , että Cunhan mietintö on hyväksytty enemmistöllä kalatalousvaliokunnassa .
Tämä ei ole ainoa syy .
Tähän mietintöön sisältyvä ajatusmalli on se , jota parlamentti tavallisesti noudattaa peräkkäisissä monivuotisten ohjausohjelmien arvioinneissa .
MacCormickin esittämään kysymykseen siitä , vaarannetaanko 6 kohdassa jatkuvuuden periaate , vastaan hänelle , että 6 kohdassa ei vaaranneta millään tavoin jatkuvuuden periaatetta .
Siinä vain ehdotetaan , että niitä , jotka laiminlyövät monivuotisia ohjausohjelmia ja jotka aiheuttavat juuri eniten tuhoa kalavaroille , mahdollisesti rangaistaisiin kiintiöiden väliaikaisella vähentämisellä .
Tämä ei merkitse kiintiöiden lopullista vähentämistä , eikä myöskään kiintiöiden siirtämistä toiselle jäsenvaltiolle .
Lyhyesti sanoen , jatkuvuuden periaate säilytetään ja , joidenkin huoleksi , säilytetään myös jatkuvuuden periaatteen jakoperusteet .
Tämän vuoksi sanon teille , ettei ole pienintäkään pelkoa siitä , että tämä yhteisen kalastuspolitiikan pyhä periaate olisi vaarassa .
Tässä kohdassa vain ehdotetaan vakavia rangaistuksia ja koska ne ovat ankaria , jotkut ovat tyytymättömiä joiden avulla kalavaroja voidaan suojella tehokkaasti .
Haluaisin sanoa aivan lyhyesti , että kyse ei ole suhteellisen vakauden periaatteesta siitä yksinkertaisesta syystä , että kiintiöitä ei siirretä jäsenvaltioiden välillä .
Kyse ei siis ole siitä .
Ja toisaalta puhumme nyt kiintiöiden väliaikaisesta poistamisesta , jotta jäsenvaltioiden olisi pakko saavuttaa monivuotisten ohjausohjelmien tavoitteet .
Fordin esittämän tarkistuksen 3 hyväksyminen selkiyttäisi tätä entisestään ; ehdotankin esittelijänä , että äänestäisitte sen puolesta .
Toiseksi haluan sanoa , että mietintöni 6 kohdan tavoitteena on nimenomaan saada Euroopan unioni ottamaan käyttöön tehokas rangaistusjärjestelmä , koska ellemme onnistu ottamaan käyttöön sellaisia rangaistuksia , että maiden on pakko saavuttaa monivuotisten ohjausohjelmien tavoitteet , niin silloin monivuotisista ohjausohjelmista ei ole mitään hyötyä ja lisäksi - ja tämä on vielä tärkeämpää ja vakavampaa - ne syrjivät niitä jäsenvaltioita , jotka noudattavat velvollisuuksia ja vähentävät laivastojaan , niiden jäsenvaltioiden hyväksi , jotka eivät noudata velvollisuuksia ja joita ei rangaista .
Äänestämme nyt pyynnöstä lähettää mietintö takaisin kalatalousvaliokuntaan .
Äänestys on avoin .
( Pyyntö hylättiin . )
Asia jää esityslistalle .
MacCormickilla on puheenvuoro .
Arvoisa puhemies , työjärjestyksen 143 artiklan 1 kohdassa määrätään seuraavasti : " Esityslistan kohtaa koskevan keskustelun alussa voidaan esittää , että asiaa ei oteta käsiteltäväksi .
Tällaisesta esityksestä äänestetään välittömästi . "
Esitän , että asiaa ei oteta käsiteltäväksi , ja pyydän , että tästä esityksestä äänestetään välittömästi .
Aikaisemmin kuulemani perustelut eivät olleet minusta juurikaan vakuuttavia .
Hyvä jäsen MacCormick , tässäkin pätee sääntö , että yksi asian puolesta ja yksi sitä vastaan voivat käyttää puheenvuoron .
Kuka kannattaa tätä työjärjestysesitystä , että tätä esityslistan kohtaa ei oteta käsiteltäväksi työjärjestyksen 143 artiklan nojalla ?
Arvoisa puhemies , tuen erittäin mielelläni kollegani esitystä , että asiaa ei oteta käsiteltäväksi , eli hänen esitystään , että päätöslauselmaesityksen 6 kohtaa ei oteta käsiteltäväksi .
Kiintiöiden automaattista vähentämistä koskevan ehdotuksen laillisuudesta on riittäväksi epäilyksiä sen toteamiseksi , että 6 kohtaa tämä ei koske päätöslauselmaesityksen muita kohtia ei voida ottaa käsiteltäväksi .
Arvoisa puhemies , olen yllättynyt siitä , että jotkut parlamentin jäsenet esittävät jälleen saman perustelun kuin aiemminkin , koska edellinen kysymys koski myös 6 kohdan hyväksymistä .
Tämän osalta suurin osa meistä parlamentin jäsenistä on mielestäni tehnyt selväksi sen , että kannatamme tätä kohtaa , ja olemme jo äänestäneetkin siitä .
Voin toistaa nämä samat perustelut .
6 kohta ei ole jatkuvuuden periaatteen vastainen , koska se noudattaa tätä periaatetta ja tämän periaatteen jakoperusteita .
Minua edeltänyt puhuja sanoi , että sen osalta on epäilyksiä .
Asiasta on oltava varma , jos sanoo , että 6 kohta hylätään .
Jos jollakin on epäilyksiä , on ne selvitettävä ensin .
Minulla ei ole mitään epäilyksiä , arvoisa puhemies , ja parlamentti on jo ilmaissut mielipiteensä tässä asiassa .
Arvoisa puhemies , haluan esittää toisen työjärjestyspuheenvuoron sen osalta , mistä täällä on puhuttu .
Olemme jo äänestäneet kohdan sisällöstä .
Äänestimme siitä , voidaanko yksi 6 kohtaan sisältyvä keskeinen periaate hyväksyä vai ei .
Laaja enemmistö hylkäsi ehdotuksen valiokuntaan palauttamisesta , mikä siis tarkoittaa sitä , että tämä kohta voidaan hyväksyä .
Emme voi äänestää tämän viisastelun takia uudelleen samasta kysymyksestä ja sanoa , että nyt on sovellettava 143 artiklaa , sillä se johtaa samaan syyhyn , jonka perusteella emme voi hyväksyä tätä kohtaa .
Sanon teille , että 143 artiklassa puhutaan siitä , että asiaa ei voida ottaa käsiteltäväksi muodollisista syistä : koska se ei ollut esityslistalla , koska kaikkia kieliversioita ei ollut saatavilla , tai muuta sellaista , mutta ei asian sisältöön liittyvistä syistä , eikä varsinkaan silloin , jos asiasta on jo keskusteltu ja äänestetty .
Emme voi esittää nyt uutta työjärjestyskysymystä ja vedota toiseen artiklaan , kun parlamentti on jo ilmaissut kantansa kysymyksen sisällöstä ja sanonut , että asiaa ei palauteta valiokuntaan .
Näin ollen tätä parlamentaarista väittelyä ja viisastelua ei kannata enää jatkaa , ja mielestäni tästä kysymyksestä täytyy päästä sopimukseen , kuten jo pääsimmekin parlamentin enemmistön kannatuksella .
Teen nyt yhteenvedon .
Nyt on tehty toinen työjärjestysesitys , joka perustuu erääseen toiseen työjärjestyksen artiklaan ja puhemiehenä minun on toimittava esityksen mukaisesti .
Pelisäännöt ovat selvät .
Yksi esityksen puolesta ja yksi sitä vastaan käyttivät puheenvuoron ja myös valiokunnan puheenjohtaja käytti puheenvuoron .
Annan puheenvuoron vielä esittelijä Cunhalle ennen kuin äänestämme asiasta .
Arvoisa puhemies , en käytä puheenvuoroa puolesta enkä vastaan .
Haluan vain sanoa , että tämä on farssi .
Arvoisan puhemiehen kannattaisi lukea hyvin työjärjestys , koska kollegamme pyynnöstä on jo äänestetty .
On erittäin vakavaa , että äänestämme siitä uudestaan 143 artiklan nojalla .
Tällaista farssia ei voida hyväksyä !
Arvoisa puhemies , parlamentti on ilmaissut selvästi mielipiteensä tästä asiasta eikä ole syytä äänestää samasta kysymyksestä kahteen kertaan .
Pyydän teitä kiinnittämään tähän asiaan huomiota , sillä olemme aina noudattaneet tätä periaatetta .
Eikä millään voida hyväksyä sitä , miten te nyt toimitte .
Olen pahoillani , hyvä Barón Crespo .
Voin hyvin kuvitella , miltä teistä tuntuu .
Silti asia ei ole aivan niin .
Äsken äänestettiin 144 artiklan mukaisesti mietinnön palauttamisesta valiokuntakäsittelyyn .
Äänestys on toimitettu ja palautusesitys hylättiin .
Asia jää siis esityslistalle .
Sen lisäksi on tehty toinen työjärjestysesitys , ettekä voi syyttää minua siitä , nimittäin esitys , että asiaa ja mietintöä ei oteta käsiteltäväksi .
Tämä tapahtuu työjärjestyksen toisen artiklan nojalla , eli kyseessä on 143 artikla .
( Työjärjestysesitys hylättiin . )
Nyt käsitellään Cunhan laatimaa kalatalousvaliokunnan mietintöä ( A5-0096 / 1999 ) komission vuosikertomuksesta neuvostolle ja Euroopan parlamentille kalastuslaivastojen monivuotisten ohjausohjelmien tilanteesta vuoden 1997 lopulla ( KOM ( 1999 ) 175 - ( NL ) C5-0109 / 1999 - 1999 / 2112 ( COS ) ) .
Arvoisa puhemies ja hyvät kollegat , Euroopan komission kertomus vuosiksi 1997-2001 hyväksytyn kalatalouden neljännen monivuotisen ohjausohjelman ensimmäisestä soveltamisvuodesta osoittaa , että vuonna 1997 yhteisön laivasto pieneni 2 prosentilla bruttovetoisuuden osalta ja 3 prosentilla tehon osalta .
Näin ollen yhteisön laivasto alitti 1. tammikuuta 1998 neljännen monivuotisen ohjausohjelman lopulliset tavoitteet jo noin 16 prosentilla tehon osalta ja 7 prosentilla bruttovetoisuuden osalta .
Asia on kuitenkin niin , että tähän näennäisen optimistiseen yleisarvioon monivuotisten ohjausohjelmien tehokkuudesta välineenä , jolla yhteisön laivasto voidaan suhteuttaa käytettävissä oleviin kalavaroihin , on syytä suhtautua tietyin varauksin .
Ensimmäinen varaus tulee siitä , että kolmannen ja neljännen monivuotisen ohjausohjelman tavoitteita on vaikea verrata toisiinsa , koska laivastonosien jakamista ja mittaamista koskevia kriteerejä on muutettu .
Toinen varaus on mielestämme se , että kussakin jäsenvaltiossa on edelleen erilaiset mittauskriteerit , minkä takia arvioita on vaikea verrata .
Minun on lisäksi sanottava , että komissio todellakin varoittaa itse kertomuksessaan , että meille annettavat tiedot eivät ole kovin luotettavia .
Tähän kertomuksen näennäisen optimistiseen arvioon liittyvä kolmas varaus tulee mielestämme siitä , että tavoitteita on saavutettu hyvin epätasaisesti eri jäsenvaltioissa .
Kaksi jäsenvaltiota ei ole saavuttanut tavoitteita ja yhden jäsenvaltion lähettämät tiedot eivät ole kovin tyydyttäviä .
Sen sijaan on olemassa jäsenvaltioita , esimerkiksi Portugali , Espanja , Tanska , Irlanti ja Yhdistynyt kuningaskunta , jotka ovat jo saavuttaneet tai jopa ylittäneet - Portugali on ylittänyt - neljännen monivuotisen ohjausohjelman lopulliset tavoitteet .
Ehdotan tämän takia mietinnössäni lähinnä kahdenlaisia toimia .
Ensiksikin mittaamista ja laivastonosien jakamista koskevat kriteerit on yhdenmukaistettava , jotta yhteisön laivastosta voidaan tehdä vertailukelpoisia , täsmällisiä ja jatkuvia arvioita kussakin jäsenvaltiossa .
Tämä on välttämätöntä , jotta monivuotiset ohjausohjelmat olisivat tehokkaita .
Toiseksi meillä on ehdottomasti oltava yhteisön lainsäädäntö , jonka puitteissa luodaan tehokas rangaistusjärjestelmä .
Tämän osalta - ja vain tämän - ehdotan mietinnössäni esimerkiksi sitä - minun täytyy korostaa tätä - , että velvollisuuksiaan laiminlyöviltä jäsenvaltioilta poistettaisiin kiintiöt , niin että niiden olisi pakko noudattaa niitä .
Tämän vuoksi halusin hyväksyä Fordin esittämän tarkistuksen 13 , jossa korostetaan , että kiintiöt poistetaan vain väliaikaisesti .
Korostan sitä , ettei tässä ole kyse mistään kiintiöiden siirrosta jäsenvaltioiden välillä ja ettei suhteellisen vakauden periaatetta rikota millään tavalla .
Kyse on vain ja ainoastaan väliaikaisesta poistamisesta , jotta mailla olisi poliittinen pakko noudattaa monivuotisia ohjausohjelmia .
Tämä on välttämätöntä , koska kävi ilmi , ettei KOR : n sakoista ollut mitään hyötyä .
Ellei näin tehdä , jäsenvaltioilla ei ole mitään kimmoketta saavuttaa asetettuja tavoitteita .
Sitä paitsi jos osa saavuttaa tavoitteet ja osa ei , ja jos emme rankaise niitä , jotka eivät noudata velvollisuuksiaan , syyllistymme itse asiassa vakavaan syrjintään jäsenvaltioiden välillä yhteisen kalastuspolitiikan soveltamisessa ja rankaisemme joitakin kalastajia muita enemmän .
Sanon lopuksi , että ellei näitä mietinnössäni esitettyjä kahdenlaisia toimia toteuteta käytännössä , kalatalouden monivuotisista ohjausohjelmista ei ole mitään hyötyä , ei kerrassaan mitään hyötyä , ja lisäksi - mikä on vielä pahempaa - ne ovat syrjiviä ja vääristävät jäsenvaltioiden , laivanvarustajien ja kalastajien välistä kilpailua .
Tällöin niistä olisi parempi luopua kokonaan .
Arvoisa puhemies , jälleen tänä vuonna käsittelemme komission kertomusta laivaston rakenneuudistustoimien toteuttamisesta vuonna 1997 .
Tänäkin vuonna hämmästystä herättää se , että komissio on voinut laatia kertomuksen niiden tyhjänpäiväisten tietojen pohjalta , joita jotkin jäsenvaltioita toimittavat ja jotka mielestämme tekevät tästä kertomuksesta jälleen kerran asiakirjan , joka on käytännöllisesti katsoen hyödytön .
Komission kertomuksesta näemme , että jäsenvaltiot voidaan jakaa neljään ryhmään sen osalta , miten ne ovat saavuttaneet monivuotisten ohjausohjelmien tavoitteet .
Pieni osa jäsenvaltioista on saavuttanut laivaston rakenneuudistusta koskevat kokonaistavoitteet ja toimittaa sen lisäksi yhdenmukaistettuja tietoja , kuten yhteisön säännöt muuten edellyttävätkin .
Toisten , eli enemmistön , toimittamissa tiedoissa käytetään edelleenkin sekaisin bruttotonneja ja bruttorekisteritonneja , mikä vaikeuttaa suuresti vetoisuuden vähentämistä koskevien tavoitteiden saavuttamisen tarkistamista .
Kolmannessa ryhmässä on kaksi jäsenvaltiota , jotka eivät saavuta lainkaan monivuotisten ohjausohjelmien kokonaistavoitteita .
Lopuksi yksi jäsenvaltio on ottanut etuoikeudekseen olla toimittamatta mitään tietoja , ja se on toiminut näin jo kolmen vuoden ajan .
Tämä merkitsee sietämätöntä syrjintää sekä niitä maita kohtaan , jotka täyttävät kokonaistavoitteet ja jotka tekevät sen vuoksi laivastonsa osalta suuria uhrauksia , että myös niitä maita kohtaan , jotka siitä huolimatta , etteivät ne täytä kokonaistavoitteita , noudattavat kuitenkin velvoitetta ilmoittaa laivastoaan koskevat tiedot , joiden perusteella niitä sitten rangaistaan tavoitteiden täyttämättä jättämisestä .
Tämä ei pidä paikkaansa yhden jäsenvaltion osalta , joka halveksii koko asianomaista yhteisön säännöstöä ja joka on peitellyt tietojaan kolmen peräkkäisen vuoden ajan , ja lisäksi sitä ei voida edes rangaista , koska sen laivastoa koskevista luvuista ei ole tietoa .
Tämä on jo senlaatuista pilkantekoa , että vain voimakkaasti vastuuntuntoon vetoamalla voimme kannustaa tavoitteet täyttäviä jäsenvaltioita jatkamaan laivastonsa mukauttamista olemassa oleviin kalavaroihin eikä päinvastoin .
Tämän valitettava seuraus on se , että määräämme edelleenkin näitä velvoitteita , vaikka emme tällä hetkellä tiedäkään , kuinka monta alusta yhteisön laivastoon todellisuudessa kuuluu , ja vielä vähemmän tiedämme sitä , mikä niiden vetoisuus on .
Tämän osalta komissio on ilmoittanut , että ensi kuussa käytettävissä on asiantuntijoiden laatima selvitys , joka koskee laivaston mittaamista kaikissa jäsenvaltioissa , paitsi yhdessä , ja haluaisin tietää , onko tämä se sama kuin aikaisemminkin .
Tarkoittaako tämä sitä , että ensi vuonna ja tulevina vuosina jäsen Cunhan on esiteltävä meille taas uusi erinomainen mietintö , jossa arvioidaan monivuotisten ohjausohjelmien toteutumista , ja varoitettava meitä jälleen niistä vaaroista , joita aiheutuu siitä , jos jotkin jäsenvaltiot pitävät edelleenkin yhteisön kalavarojen suojelemista muiden tehtävänä ?
Arvoisa puhemies , tästä on tehtävä loppu .
Sen vuoksi esittelijämme pyytää erittäin järkevin perustein , että sekä niitä maita , jotka eivät täytä tavoitteita , että niitä , jotka jatkavat itsepintaisesti tietojen salaamista ja väärinkäytöksiä , rangaistaisiin vähentämällä näiden maiden kalastuskiintiöitä .
On totta , että uuteen KOR : ään sisältyvät rangaistukset merkitsevät edistysaskelta , mutta ne eivät ole riittäviä estämään sitä tavoitteiden laiminlyömistä , joka on jatkunut jo liian kauan .
Tämän vuoksi kannatamme esittelijän pyyntöä ottaa käyttöön todella voimakkaita toimia , ja vaikka jotkut ovatkin eri mieltä , me pidämme tällaisia rangaistustoimia täysin asiallisina .
Ensinnäkin sen vuoksi , että tilanne on edennyt siihen pisteeseen , että nyt on lyötävä kaikkein arimpaan kohtaan ; toiseksi sen vuoksi , että vaikka kiintiöt eivät kuulukaan rakennepolitiikan alueelle , monivuotisten ohjausohjelmien tavoitteiden laiminlyöminen vaarantaa kalavarat .
Yhteisen kalastuspolitiikan lopullinen tavoite on nimittäin kalavarojen suojeleminen .
Arvoisa puhemies , tämänaamuisten tapahtumien jälkeen haluan sanoa yhden asian : vaikka olenkin aina ollut vakuuttunut siitä , että jäsen Cunhan mietinnöt ja ehdotukset tässä asiassa ovat olleet hyviä , olen siitä tällä kertaa entistä vakuuttuneempi , ja mielestäni hän on todellakin laittanut palsamia haavoihin .
Haluaisin , että ne kaksi muuta toimielintä , joiden tehtävänä on tehdä tätä asiaa koskevia päätöksiä , ottaisivat huomioon sen , että tehokkaiden rangaistustoimien soveltaminen voisi todella ratkaista sen ongelman , joka liittyy nykyiseen yhteisön laivaston ylikapasiteettiin , ja näin voisimme suojella kalavarojamme ja ennen kaikkea kalastajiamme .
Arvoisa puhemies , rakkaat kollegat , yhteinen kalastuspolitiikka on mielestäni ensisijaisesti sääntökokoelma , jota kaikkien osapuolten on noudatettava .
Kuvitellaanpa , että sakkipelissä yksi pelaaja siirtää lähettejä sääntöjen mukaan diagonaalisesti , mutta hevosia aivan kuin ne olisivat torneja ja joka lisäksi yrittää pelata vielä senkin jälkeen , kun vastustaja on jo sanonut " matti " .
Kuvitellaanpa , että lisäksi pelituomari katselee muualle .
Tämä kuvaa minun mielestäni suurelta osin edellisen komission toimintatapaa .
Luotamme siihen , että nykyinen komissio täyttää tehtävänsä perustamissopimusten valvojana eikä " päästä niin montaa palloa maaliin " .
Kalavarojen säilyminen riippuu nimenomaan suurimpien sallittujen saaliiden ( TAC ) ja kiintiöiden osalta tehtyjen sopimusten noudattamisesta , pyynnin väliaikaisesta keskeyttämisestä ja jäsenvaltioiden sitoutumisesta laivastojensa pienentämiseksi , eli jos joku poistaa yhden kortin tästä hauraasta korttitalosta , jota yhdessä rakennamme , hyvät parlamentin jäsenet , rakennelma sortuu .
Monivuotisten ohjausohjelmien toteuttaminen on ehdoton edellytys sille , että kalavarojen ja laivaston kapasiteetin välinen tasapaino voidaan säilyttää .
Monivuotisten ohjausohjelmien sisältämien velvoitteiden toteuttamisaste eri jäsenvaltioiden välillä vaihtelee kuten tästä mietinnöstä käy ilmi laidasta laitaan .
Tässä ensimmäisessä kertomuksessa käsitellään maita , jotka ovat tehneet suuria taloudellisia ja yhteiskunnallisia ponnistuksia suurten kalastuslaivastojensa ja asukkaidensa osalta ja jotka ovat täyttäneet tavoitteet niin hyvin kuin mahdollista .
Tämän myöntävät sekä komissio että parlamentin jäsen Cunha laatimassaan mietinnössä .
Esittelijä Cunha jota onnittelen hänen erinomaisesta mietinnöstään selittää myös , missä määrin jotkin jäsenvaltiot laiminlyövät tavoitteita , ja tuo julki , että muutamat muut jäsenvaltiot eivät selvästikään halua toteuttaa niitä ja että lisäksi nämä kieltäytyvät toimittamasta luotettavia tietoja .
Kuten esittelijä osuvasti sanoi , komission suvaitsevaisuus sellaista jäsenvaltiota kohtaan , joka ei ole vuosiin toimittanut luotettavia tietoja laivastonsa tilasta , on käsittämätöntä .
Kenties edellisen komission poliittinen heikkous on tehnyt tämän mahdolliseksi .
On kuitenkin myös muita seikkoja , joihin haluaisin viitata ja jotka liittyvät komissioon ja jäsenvaltioihin , sillä on tärkeää , että molemmat näistä ponnistelevat tässä uudessa vaiheessa alusten vetoisuuden ja tehon mittaamisessa käytettävien perusteiden yhdenmukaistamiseksi .
Näin voimme välttää sen , että kuten tällä hetkellä tapahtuu jotkut voivat pitää sääntöjä pilkkanaan .
Komission on myös oltava kuten jäsen Cunha sanoo mietinnössään tiukempi kansallisten laivastojen jakoperusteiden osalta , parannettava maantieteellisten alueiden määrittelyä ja käytettävä oikeuttaan määrätä rangaistustoimia , vaikka kyse olisikin väliaikaisista rangaistustoimista , ja pakotettava näin jäsenvaltioita täyttämään velvoitteensa laivaston vähentämisen osalta .
Me sosialistit vaadimme komissiota sitoutumaan täällä parlamentissa siihen , että se tekee lopun sekä tästä monivuotisten ohjausohjelmien velvoitteiden laiminlyönnin suvaitsemisesta että avoimuuden puutteesta tiettyjen jäsenvaltioiden osalta , jotka asennoitumisellaan vain vaarantavat ne maat , jotka panostavat tosissaan täyttääkseen kaikki monivuotisissa ohjausohjelmissa asetetut tavoitteet .
Komission on käytettävä toimivaltaansa ja valvottava yhteisön etua .
Arvoisa puhemies , sallikaa minun aluksi onnitella parlamentin jäsen Cunhaa loistavasta mietinnöstä , jota voimme pääasiassa tukea .
Suhtaudumme hyvin vakavasti niihin huomioihin , joita komissio on esittänyt vuosikertomuksessaan yhteisön kalastuslaivastojen monivuotisten ohjausohjelmien tilanteesta .
Tässä yhteydessä on kiinnitettävä huomiota siihen , että kertomus koskee vuotta 1997 ja että elämme nyt vuotta 2000 .
Vuosikertomusta leimaavat useat viitetason muutokset ja siten monimutkaiset arvioinnit , jotka liittyvät mittauksiin , joiden taso entisestään laskee , koska kaikki jäsenvaltiot eivät noudata ohjelmia .
Toiset valtiot täyttävät neljännessä monivuotisessa ohjausohjelmassa asetetut lopputavoitteet , ja toiset valtiot viivyttelevät tai ovat huomattavasti jäljessä niiden täyttämisessä .
Kertomuksessa mainitaan lisäksi , että toiset valtiot eivät ole toimittaneet luotettavia tietoja .
On tärkeää korostaa , että suuri tyytymättömyys saattaa johtua siitä , että meillä ei ole yhtenäisiä vertailukriteerejä .
Parlamentin jäsen Cunha viittaa mietinnössään siihen , että tavoitteena on saavuttaa tasapaino saatavina olevien kalavarojen ja nykyisen yhteisön kalastuslaivaston kalastusponnistusten välille .
Mietinnössä painotetaan , että pyynnin kohtuullista vähentämistä koskevien tavoitteiden saavuttaminen on ehdoton vaatimus alan kestävän kehityksen varmistamiseksi .
Tässä yhteydessä ajattelen erityisesti toimintaa aloittamassa olevia nuoria .
Ajattelen uusiin aluksiin tehtäviä sijoituksia .
Kestävän kehityksen selvänä vaatimuksena on myös se , että sosiaalinen ja taloudellinen uhraus on toteutettava tasapainoisesti kaikissa jäsenvaltioissa .
Olemme huolissamme siitä , että useat jäsenvaltiot ovat leväperäisiä - melkeinpä välinpitämättömiä - eivätkä ne anna luotettavia tietoja laivastojensa tilasta .
Voimme lisäksi erittäin selvästi havaita , että jotkin jäsenvaltiot eivät ole juurikaan kiinnostuneita ryhtymään asianmukaisiin toimiin kapasiteetin vähentämiseksi monivuotisten ohjausohjelmien tavoitteiden ja päätösten mukaisesti .
Kalatalousvaliokunta vaatii komissiota ja jäsenvaltioita hyväksymään kestäviä ja vertailukelpoisia kriteerejä alusten mittaamiseksi , ja sen on oltava ehdoton vaatimus .
Komissiota vaaditaan lisäksi parantamaan jäsenvaltioiden laivastojen kehityksen todentamista .
Sitäkin tuemme täysin .
Tiukennetun todentamisen lisäksi komissiota vaaditaan jatkamaan , ja tässä tapauksessa tiukentamaan , toimia , jotta jäsenvaltiot saataisiin noudattamaan laivaston vähentämismääräyksiä .
Tällaisia toimia ovat sekä rakentamiselle ja uudenaikaistamiselle annettujen tukien lakkauttaminen että yhteisöjen tuomioistuimessa toteutettavat oikeustoimet .
Parlamentin jäsen Cunha ehdottaa , että jäsenvaltioiden laivueita koskevien tietojen antamisessa esiintyvät laiminlyönnit saattaisivat johtaa valtion kiintiöiden vähentämiseen .
Se ei mielestämme ole oikein , sillä mielestämme kalastajia ei pidä rangaista jäsenvaltioiden hutiloinnista .
Olemme ehdottaneet , että tästä tarkistuksesta järjestettäisiin kohta kohdalta -äänestys .
Olemme ehdottaneet kohta kohdalta -äänestystä myös jatkuvuutta koskevasta viittauksesta , koska olemme sitä mieltä , että asiat menevät siinä sen verran sekaisin , että se saattaa vääristää perustamissopimuksessa päätettyä periaatetta .
Jotta tätä keskustelua käytäisiin oikeassa asiayhteydessä , muistakaamme , että nykyiset monivuotiset ohjausohjelmat , jotka kuuluvat neljänteen sukupolveen , eivät ole läheskään Lassenin komitean antaman tieteellisen kannan mukaisia .
Komitea suositteli Euroopan unionin laivaston huomattavaa supistamista , jotta kalakannat voisivat elpyä .
Neuvosto ei voinut hyväksyä tätä , joten lopullisessa asetuksessa vaaditaan melko vaatimattomia supistuksia .
Koko EU : n laivaston on siten määrä vähentyä ainoastaan 2,3 % tonniston osalta ja 3 % tehon osalta ohjelman viisivuotisen voimassaolon aikana .
Kuten komission kertomus osoittaa , EU : n yhteenlaskettu laivasto oli vuoden 1998 alussa , kun ohjelman käynnistymisestä oli kulunut ainoastaan yksi vuosi , jo hyvin kaukana näistä tavoitteista .
Tämä osoittaa jäsenvaltioiden hyvän käytöksen asemesta pikemminkin ja itse asiassa sen , että vaaditut supistukset olivat todellakin hyvin vaatimattomia ja paljon pienempiä kuin oli tarpeen .
Monet jäsenvaltiot , ja tämä on todellinen kiistanaihe , eivät ole kuitenkaan noudattaneet asetusta , ja monet laivastoista ovat liian suuria .
Mitä on tehtävä näille jäsenvaltioille , jotka asettavat itsensä yhteisön oikeuden yläpuolelle eivätkä välitä velvollisuuksistaan ?
Komissio on ehdottanut useita asioita : se voi evätä rakennerahastojen mukaisia varoja , mutta tämä on perusteltu keino ainoastaan , jos jäsenvaltiot todellisuudessa käyttävät näitä varoja .
Se voi haastaa jäsenvaltiot oikeuteen , mutta tämä on aikaa vievää , kallista ja vaikeaa .
Komissio esitti kalatalouden ohjauksen rahoitusvälineen ( KOR ) äskettäistä uusimista koskeneessa ehdotuksessaan , ettei velvollisuuksiaan laiminlyöville jäsenvaltioille pitäisi antaa lupaa kalastaa kolmansien maiden kanssa tehtyjen kalastussopimusten mukaisesti .
Neuvosto torjui ehdotuksen , kuten olettaa saattoi .
On löydettävä joitakin sellaisia tehokkaita keinoja , joilla jäsenvaltioita voidaan taivutella tai pakottaa noudattamaan oikeudellisia velvoitteitaan .
Jäsen Cunha pyysi komissiota harkitsemaan kiintiöihin kohdistuvien rangaistusten mahdollisuutta , jos monivuotisten ohjausohjelmien tavoitteita ei noudateta .
Joidenkin mielestä tämä rikkoisi suhteellisen vakauden periaatetta , mutta muistakaamme , että yhteisessä kalastuspolitiikassa on muitakin periaatteita kuin jatkuvuus .
Lopullisessa asetuksessa sanotaan myös , että yhteisön hallinnoimisjärjestelmillä on voitava saada aikaan pysyvä tasapaino kalakantojen ja niiden hyödyntämisen välille .
Toisin sanoen , jos kaikki kalakannat tuhoutuvat , nollakiintiön jatkuvuus ei ole kaksinen arvoltaan .
Mielestämme ajatusta kannattaa ainakin pohtia vakavasti .
Näin on tehty jo aikaisemmin asetuksessa 847 / 96 , joka koskee vuosittaisia suurimpia sallittuja saaliita ( TAC ) .
Tässä asetuksessa määrätään , että jos jokin jäsenvaltio ylittää jotakin kalakantaa koskevan kiintiönsä , sen seuraavan vuoden kiintiötä vähennetään paitsi kiintiön ylityksen suuruuden verran myös ylimääräisen prosenttiosuuden verran , joka kasvaa kiintiön ylityksen suuruuden mukaan .
Tämä on selvästi rangaistus , mutta sen ei katsottu rikkovan suhteellisen vakauden periaatetta .
Ehkä jäsen Cunha olisi voinut muotoilla ehdotuksensa hieman huolellisemmin tehdäkseen selväksi , että mikään vähennys ei olisi pysyvä vaan määräaikainen , ja siksi tuemme PSE-ryhmän tähän kohtaan tekemää tarkistusta sanan " tilapäinen " lisäämiseksi .
Olen varma , että kaikki ovat samaa mieltä siitä , että jokin keino on löydettävä sen varmistamiseksi , että jäsenvaltiot noudattavat lakia .
Arvoisa puhemies , komission tekemä arvio neljännen sukupolven monivuotisten ohjausohjelmien ensimmäisestä soveltamisvuodesta osoittaa , että jäsenvaltioiden tilanteet ovat hyvin erilaisia .
Jotkut maat eivät ole saavuttaneet asetettuja tavoitteita tai esittäneet luotettavia tietoja , kun taas jotkut eivät ole ainoastaan saavuttaneet niitä vaan jopa ylittäneet asetetut tavoitteet , kuten Portugalin tapauksessa .
Niinpä vuoden 1998 alussa yhteisön laivasto alitti jo neljännen monivuotisen ohjausohjelman lopulliset tavoitteet niin vetoisuuden ( 16 prosentilla ) kuin tehonkin ( 7 prosentilla ) osalta .
Kun Ranska ja Hollanti eivät vielä olleet saavuttaneet monivuotisen ohjausohjelman tavoitteita ja Italiasta ei ollut saatu tietoja , Portugali ei ainoastaan ylittänyt eurooppalaista keskitasoa vaan sen laivasto väheni 38 prosentilla vetoisuuden osalta ja 21 prosentilla tehon osalta , joten se vähensi kaikkein eniten laivastonsa pyyntiponnistusta .
Niinpä laivoja on poistettu käytöstä , työpaikkoja on menetetty ja noin 180 merkittävän yhteisön säilyminen on uhattuna .
Kalatalouden tilanne Euroopan unionissa on sitä paitsi selvästi epätasainen , vaikka mietinnössä esitettyjä tietoja onkin syytä arvioida varovaisesti , kuten esittelijä korostaa .
Portugalin kannalta nykytilanne on erityisen vakava , ja siihen on syynä lähinnä sellainen yhteinen kalastuspolitiikka , jossa ei oteta huomioon kunkin jäsenvaltion erityispiirteitä , vaikka vastuu kuuluu myös niille kansallisen politiikan harjoittajille , jotka haluavat kunnostautua parhaiten yhteisön sääntöjen noudattamisessa .
Nykyisin on selvää , että sellainen kalastuspolitiikka , joka perustuu laivaston nykyaikaistamiseen ja uudistamiseen annettaviin niukkoihin tukiin , alusten käytöstäpoiston ja toiminnan lopettamisen edistämistoimiin sekä kalastajien hankaliin työoloihin ja alhaisiin tuloihin yhdistettynä voimakkaaseen ulkoiseen kilpailuun , on vähentänyt jyrkästi kansallista pyyntikapasiteettia ja se on johtamassa siihen , että portugalilaiset kalastajat siirtyvät muiden maiden laivastoihin , etenkin niiden maiden , jotka eivät ole noudattaneet monivuotisen ohjausohjelman tavoitteita ja jotka ovat jopa lisänneet pyyntikapasiteettiaan .
On siis välttämätöntä muuttaa perusteellisesti yhteistä kalastuspolitiikkaa eikä ainoastaan monivuotista ohjausohjelmaa koskevaa konkreettista kysymystä siten , että kiinnitetään erityistä huomiota kunkin maan erityispiirteisiin , myönnetään erityistukia niiden jäsenvaltioiden laivaston uudistamiseen ja nykyaikaistamiseen , jotka ovat jo saavuttaneet tavoitteet , tuetaan kalastusyhteisöjen säilymistä , parannetaan kalastajien elin- ja työoloja ja otetaan käyttöön tasaushyvitykset pyyntikieltokausia , kuten Portugalin sardiinin pyyntikieltoa , tai mahdollisia muita välttämättömiä pyyntikauden lyhentämisiä varten .
Arvoisa puhemies , kalastusalaa koskevan neljännen monivuotisen ohjausohjelman laatiminen on erityisen hankala tehtävä .
Tuolla alalla on nimittäin jo edellisten ohjelmien laatimisen yhteydessä tehty huomattavia , kalastuslaivastojen kapasiteetin sopeuttamiseen tähtääviä ponnisteluja .
Tästä huolimatta komissio vaatii kalastuslaivastojen kapasiteetin vähentämistä .
Kun tietty kynnys ylitetään , kalastuslaivastojen taso ei kuitenkaan enää ole riittävä , jos halutaan vähentää satama- ja kauppainfrastruktuuria sekä tehdä siitä kannattavaa .
Tällä saattaa olla sellaisia anteeksiantamattomia seurauksia , että kalastusta siirrytään harjoittamaan jonnekin muualle ja että kalastusalusten määrä laskee , kun oletetaan , että ne pysyvät pyyntikiintiöidensä rajoissa .
Sen vuoksi meidän onkin pidettävä huoli siitä , ettei ohjausohjelmista joiden tarkoituksena on näköjään kalastuslaivastojen jatkuva vähentäminen tulee pysyvä osa yhteistä kalastuspolitiikkaa .
Tämän vuoksi Unioni kansakuntien Euroopan puolesta -ryhmän jäsenet eivät voi hyväksyä Cunhan mietintöä sellaisenaan .
Siksi kollegamme Dominique Souchet on jättänyt viisi tarkistusta , joiden tarkoituksena on muistuttaa , että pyyntikapasiteettia on pakollisen , systemaattisen ja jatkuvan vähentämisen sijasta sopeutettava .
Tavoitteemme on nimittäin taata Euroopan unionin jäsenvaltioiden kalastuslaivastojen säilyminen .
Tarkistuksissamme myös täsmennetään , että kolmannen ja neljännen ohjausohjelman keskinäinen vertailu on vaikeaa , koska neljänteen sisältyy uusia tietoja , kuten saaliiden koostumus ja käytetyt pyydystyypit .
Tarkistuksissa muistutetaan niin ikään , että jäsenvaltioilta vaadittujen lukuisten yksityiskohtaisten tietojen toimittaminen hyvinkin lyhyessä määräajassa tuottaa niille vaikeuksia .
Lisäksi ryhmämme vastustaa päätöslauselmaesityksen 6 kohtaa .
Euroopan parlamentti ei nimittäin voi vaatia , että kiintiöiden ylimääräinen vähentäminen toimisi ohjausohjelmien tai ilmoittamismenettelyn laiminlyönnistä annettavana rangaistuksena .
Ensinnäkään tälle ei ole mielestämme oikeudellista perustaa , eikä meidän sitä paitsi pidä vääristää ohjausohjelmien periaatetta , jonka mukaan niiden tavoitteena ei ole toistan tämän kalastuselinkeinon hävittäminen Euroopasta vaan päinvastoin sen saaminen hallintaan alan säilymiseksi .
Lopuksi toteaisin , että Ranskan viimeaikaisten öljytuhojen vuoksi ryhmämme on jättänyt niin ikään kaksi tarkistusta , joissa vaaditaan , että kalastuslaivastojen vähentämisohjelmien soveltaminen jäädytetään tuhoalueilla .
Koko Euroopan parlamentti nimittäin ilmaisi kuluneella viikolla olevansa järkyttynyt tuosta katastrofista .
Ryhmämme kollegat Dominique Souchet ja Philippe de Villiers kävivät tuhoalueen ytimessä Vendéen rannikolla .
He kertoivat meille kiireellisten toimenpiteiden välttämättömyydestä solidaarisuuden osoittamiseksi .
On selvää , että tuhoalueiden kalastustoiminta hiipuu joksikin ajaksi .
Näin ollen se , että vaaditaan vähentämiseen tähtäävien toimenpiteiden yhdenmukaista soveltamista alueen erityisolosuhteista piittaamatta , saattaisi aiheuttaa lisää vahinkoa .
Arvoisa puhemies , puolueryhmäni vastustaa yhteistä kalastuspolitiikkaa sillä perusteella , että kalakantojen hallinnoimisen olisi kuuluttava yksinomaan yksittäisille jäsenvaltioille .
Siksi minun on vastustettava monivuotista ohjausohjelmaa eli " Harakkaa " , kuten me sitä kutsumme Yhdistyneessä kuningaskunnassa , tuota tuttua mustavalkoista lintua , joka on niin hyvä surmaamaan umpimähkään linnunpoikasia ja joka on myös tunnettu varas hyvin pitkälle juuri tällainen on Yhdistyneen kuningaskunnan kalastusteollisuuden näkemys yhteisestä kalastuspolitiikasta .
Mutta vaikka en vastustaisikaan Cunhan mietintöä yleisesti , vastustaisin sitä sen nimenomaisen sisällön johdosta .
Vastustukseni tärkein syy on mietinnön nimenomainen sanamuoto , kuten sivulla 4 oleva a kohta , jossa korostetaan , että " tarkoituksenmukainen varojen säilyttämispolitiikka on ehdoton vaatimus kannattavan ja kilpailukykyisen yhteisön kalatalousalan tulevaisuuden takaamiseksi . "
Sanan " tarkoituksenmukainen " korostaminen on minulle ongelmallista siksi , että " Harakka " ei ole tarkoituksenmukaista varojen säilyttämispolitiikkaa .
Sen suurimpana vikana on Yhdistyneen kuningaskunnan kannalta se , että meidän on ollut päästettävä vesillemme suuri määrä ulkomaisia troolausaluksia , joita emme voi valvoa suoraan .
Meidän kannaltamme kyse ei ole siitä , että liian monet alukset pyytävät kalaa , jota on liian vähän , kuten komissio antaa meidän ymmärtää , vaan siitä , että liian monet Euroopan unionin alukset pyytävät kalaa , jota on liian vähän .
Kiintiöjärjestelmä on olennaisempi vika .
Tuoreimpien arvioiden mukaan 3,7 miljoonaa tonnia kalaa heitetään vuosittain kuolleena takaisin mereen .
Tämä on todellinen ympäristökatastrofi .
Meidän on vastustettava kiintiöjärjestelmää .
Sillä ei ole ollut minkäänlaista vaikutusta kalavarojen valvontaan .
Vastustan Cunhan mietintöä , koska siinä luodaan jälleen lisää rangaistuksia .
Siinä tehdään taas useammista kalastajista rikollisia .
Arvoisa puhemies , arvoisa komission jäsen , rakkaat kollegat , olen vilpittömästi sitä mieltä , että esittelijämme Cunha on laatinut erinomaisen mietinnön , joka on myös erittäin ajankohtainen , kuten tänä aamuna on selvästi käynyt ilmi .
Onnittelen häntä tämän johdosta vilpittömästi .
Aion puhua lyhyesti ja ytimekkäästi .
Viittaamme jatkuvasti kalastuslaivaston koon ja olemassa olevien kalavarojen väliseen ongelmaan .
Puhumme siis kalastusalan ylikapasiteetista , ylimitoitetun laivaston harjoittamasta ryöstökalastuksesta .
Komissio pani täytäntöön monivuotiset ohjausohjelmat ( MOO ) , joiden tarkoituksena oli korjata tätä epätasapainoa .
Monivuotisten ohjausohjelmien toteuttaminen , kuten on myös käynyt selvästi ilmi , vaihtelee kuitenkin suuresti jäsenvaltioiden välillä .
Jotkin maat ovat toteuttaneet niitä kirjaimellisesti ja vähentäneet laivastoaan jopa 40 prosenttiin , toiset eivät ole noudattaneet näitä ohjelmia ; toiset ovat lisäksi kieltäytyneet toimittamasta ohjelmien toteuttamista koskevia tietoja , ja pahinta tässä on se , että ohjelmia laiminlyövät vaativat , että heitä on kohdeltava samalla tavoin kuin niitäkin , jotka ovat työllä ja vaivalla vähentäneet pyyntikapasiteettiaan ja joutuneet sen seurauksena tekemään taloudellisia ja yhteiskunnallisia uhrauksia .
Tämän vuoksi Cunhan mietintö on tärkeä ja ajankohtainen .
Siinä komissiolle osoitetaan pahimmat epäkohdat : suunnitelmien riittämätön kurinalaisuus , erotteleva valvonta ja ennen kaikkea yhtenäisyyden puute eri jäsenvaltioiden laivastonsa mittaamiseen soveltamissa kriteereissä .
Aivan kuin tämä ei jo olisi tarpeeksi , mietinnössä tuodaan vielä esiin se , ettei ole olemassa tehokkaita rangaistustoimia , joita voitaisiin soveltaa sopimuksia laiminlyöviin maihin , mikä merkitsee lopulta sitä , että sellaisista järjestelmistä , joita voitaisiin käyttää niihin tarkoituksiin , joita varten ne luotiin , ei yksinkertaisesti ole mitään hyötyä .
Tämän vuoksi on tarpeen yhdenmukaistaa perusteet ja soveltaa laiminlyöntiin syyllistyviä tehokkaita rangaistustoimia , kuten esimerkiksi sellaisia , joita Cunhan mietinnössä esitetään , eli kiintiöiden vähentäminen tai poistaminen ainakin väliaikaisesti , kun Fordin mietintö on hyväksytty laiminlyöntiin syyllistyneeltä jäsenvaltiolta .
Toivomme , että parlamentin täysistunto hyväksyy tämän mietinnön , sellaisena kuin se hyväksyttiin kalatalousvaliokunnassamme , sekä ne tarkistukset , joihin esittelijä on viitannut , ja että komissio ja neuvosto panevat tämän tarkasti merkille , jotta ne voivat vahvistaa tätä välinettä , jolla on keskeinen merkitys niiden nykyisten yhteisen kalastuspolitiikan tavoitteiden saavuttamisessa , jotka perustuvat kalatalousalan kestävään kehitykseen , jota me kalatalousvaliokunnassa puolustamme .
Arvoisa puhemies , haluan tehdä yhden perustavan huomautuksen Cunhan mietinnöstä .
Tunnen jonkinlaista myötätuntoa sitä poliittista kantaa kohtaan , jonka kansallismieliset kollegamme esittivät tänä aamuna 6 kohdasta , mutta tapa , jolla he suhtautuivat tähän kohtaan , oli väärä .
Heidän lähestymistapansa ei ollut sopivaa emmekä suostuneet palauttamaan asiaa valiokuntakäsittelyyn .
Emme tue myöskään esitystä , että 6 kohtaa ei oteta käsiteltäväksi .
Parhaana tapana käsitellä asiaa on äänestää mietinnöstä ja seurata politiikan lainalaisuuksia .
Olen jättänyt käsiteltäväksi tarkistuksen , jossa sanamuotoa " kiintiöiden tilapäinen poistaminen " ehdotetaan sen 6 kohdan sisältämän sanamuodon tilalle , jonka mukaan tämän poistamisen pitäisi olla pysyvää , jos jäsenvaltiot eivät toimi järjestelmän mukaisesti .
Jos tämä tai jokin vastaava tarkistus hyväksytään , tuemme mietintöä .
Jos tarkistusta ei hyväksytä , vastustamme sitä .
Tällaisella tarkistuksella painostetaan jäsenvaltioita lain tottelemiseen tuomitsematta kuitenkaan suhteellisen vakauden periaatetta , joka on ollut , kuten me kaikki niin hyvin tiedämme , yhteisen kalastuspolitiikan perusta vuodesta 1983 .
Tämä on paras tapa käsitellä asiaa , sellainen , jonka mukaan me toimimme , ja toivomme , että muut poliittiset ryhmät sallivat mietinnön mennä läpi välttämättömine tarkistuksineen .
Arvoisa puhemies , esitän kaksi huolenaihettani Cunhan mietinnön 6 kohdasta , mutta onnittelen häntä mietinnöstä kokonaisuutena .
Olen huolissani ensinnäkin siitä , että kiintiöiden automaattinen vähentäminen silloin , kun jäsenvaltiot laiminlyövät velvollisuuksiaan , on itse asiassa toimi , jolla rangaistaan vääriä tahoja .
Kiintiöiden vähentämisestä kärsivät kalastajat , ja heidän toimeentulonsa vaarantuu .
On yksinkertaisesti oikeudenmukaisuuden periaatteiden vastaista rangaista joitakin ihmisiä toisten tekemistä virheistä .
Toinen huoleni koskee viittausta suhteellisen vakauden periaatteeseen .
Mielestäni väite , jonka mukaan 6 kohdassa todella heikennetään tuota periaatetta , on vakuuttava .
Kohdassa viitataan sen nykyisen sanamuodon mukaan kiintiöiden automaattiseen vähentämiseen eikä siinä täsmennetä mitenkään vähentämisen suuruutta eikä kestoa .
Tämä voisi johtaa perinteisten kalastusoikeuksien merkittävään supistumiseen .
Toimi on hyvin erilainen verrattuna liikakalastuksesta johtuvaan kiintiöiden vähentämiseen , jossa ainoastaan palautetaan tasapaino .
Olen tietoinen tarkistuksesta , jossa ehdotetaan , että vähentämisen olisi oltava ainoastaan tilapäistä , mutta mielestäni olisi paljon turvallisempaa poistaa viittaukset kiintiöihin ja suhteellisen vakauden periaatteeseen kokonaan .
Olen täysin samaa mieltä siitä , että tarvitsemme vakavasti otettavia ja tehokkaita rangaistuksia , mutta pyydän varmuutta siitä , että niillä kunnioitetaan yhteisen kalastuspolitiikan periaatteita ja että ne kohdistuvat niihin , jotka rangaistuksen ansaitsevat .
Arvoisa puhemies , Cunhan mietintö on tärkeä , koska siinä pyritään todellakin tarkastelemaan , miten jäsenvaltiot noudattavat velvollisuuksiaan .
Selvää on , että jos Euroopan unionin säännöistä ja määräyksistä on sovittu , jäsenvaltioilla ja niiden hallituksilla on velvollisuus noudattaa niitä .
Minulle ei tuota minkäänlaista vaikeutta kannattaa tuota periaatetta , mutta miten lainrikkojaa olisi rangaistava ?
Onko tässä tapauksessa tarvetta uusiin rangaistuksiin ?
Jos on , ovatko jäsen Cunhan ehdottamat rangaistukset sopivan tehokkaita ? 6 kohdassa pyritään käsittelemään kiintiöitä koskevien rangaistusten kysymystä , jota jäsen Cunha ja jäsen Fraga Estévez niin voimakkaasti tukevat .
Minä en pyytele anteeksi sitä , että esitin aikaisemmin aamulla työjärjestyspuheenvuoron tästä asiasta .
Kiintiöiden automaattista vähentämistä koskeva ehdotus on laillisuutensa kannalta kyseenalainen , se on epäkäytännöllinen , sen noudattamista on lähes mahdotonta valvoa ja se rankaisee kalastajia eikä jäsenvaltioita , kuten skotlantilainen kollegani hetki sitten sanoi , ja mikä tärkeintä , se saattaa heikentää suhteellisen vakauden periaatetta .
Jäsen Fraga Estévez muistutti meitä aivan oikein siitä , että kiintiöitä koskevista rangaistuksista on keskusteltu tässä parlamentissa ennenkin samassa asiayhteydessä ; vuonna 1998 keskusteltiin samankaltaisesta ehdotuksesta , ja ehdotuksen tekijäkin taisi olla sama .
Silloinen komission jäsen Bonino sanoi tuossa keskustelussa antamassaan vastauksessa , että yksi tarkistus sisälsi rangaistuksia koskevia ehdotuksia ja ettei komissio kannattanut sellaista ehdotusta useasta syystä .
Yksi syy oli se , että kiintiöiden automaattinen vähentäminen niiltä jäsenvaltioilta , jotka laiminlyövät velvollisuuksiaan , heikentää vakavasti yhteisen kalastuspolitiikan perusperiaatetta eli jatkuvuutta .
Siksi hän pyysi parlamenttia harkitsemaan uudelleen kiintiöiden vähentämistä rangaistuksena sen mahdollisten seurausten takia .
Toivon , että uusi komissio ottaa samanlaisen kannan tämänpäiväisen keskustelun jälkeen .
Olen pahoillani , ettei komission jäsen Fischler ole täällä kertomassa omasta kannastaan , vaikka hän lausuikin kyllä jo kuulemistilaisuudessaan erittäin myönteisiä ajatuksia suhteellisen vakauden periaatteesta , mistä olen tyytyväinen .
6 kohtaan on esitetty tarkistuksia , mutta en voi kannattaa niitä , koska molemmissa hyväksytään periaate kiintiöiden vähentämisen käyttämisestä rangaistuksena .
Kiintiöiden asettamisen olisi perustuttava yksinomaan tieteeseen ja kalavarojen säilyttämistavoitteeseen , eikä sitä saisi käyttää rangaistuksena .
Jos velvollisuuksiaan laiminlyöviä jäsenvaltioita on kannustettava noudattamaan monivuotisten ohjausohjelmien mukaisia tavoitteitaan , tehokas rangaistusjärjestelmä on kohdistettava hallituksiin eikä kalastajiin .
Olemme pyytäneet , että 6 kohdasta toimitetaan kohta kohdalta -äänestys , ja toivon , että parlamentin jäsenet vastustavat periaatetta , jonka mukaan kiintiöitä koskevia rangaistuksia käytettäisiin tässä asiassa pelotteena .
Arvoisa puhemies , tässä monivuotisista ohjausohjelmista käytävässä keskustelussa meidän on ymmärrettävä , mikä tämän politiikan lopullisena tavoitteena on .
Itse asiassa kyse on kalakantojen suojelusta pyyntiä rajoittamalla .
Jotta alalla voitaisiin noudattaa kiintiöitä , Euroopan unioni on vaatinut täydentävänä toimenpiteenä jäsenvaltioita supistamaan kalastuslaivastojaan .
Monivuotiset ohjausohjelmat eivät ole siis tavoite sinänsä vaan väline kiintiöjärjestelyjen hyväksi .
Minun on valitettavasti todettava , että esittelijä kääntää tavoitteen ja keinot päälaelleen .
Se käy ilmi siitä , että hän vaatii kiintiöiden pienentämistä sellaiselta jäsenvaltiolta , joka ei täytä monivuotisten ohjausohjelmien vaatimuksia , huolimatta siitä , että jäsenvaltio noudattaa kiintiöitä .
Näin hän asettaa monivuotiset ohjausohjelmat korkeimmaksi tavoitteeksi ja alentaa kiintiöt käteviksi välineiksi .
Jäsenvaltioita , jotka eivät noudata täysin monivuotisten ohjausohjelmien tavoitteita , mutta jotka kuitenkin noudattavat kiintiöitä - mikä on lopullisena tavoitteena - rangaistaan näin suhteettoman ankarasti .
Tarkoitan tässä Alankomaita , joka ei tosiaankaan ole supistanut laivastoaan niin paljon , mutta joka on onnistunut noudattamaan kiintiöitä meripäiväjärjestelyn avulla .
Eikö olisi paljon oikeudenmukaisempaa vaatia sellaisilta jäsenvaltioilta , jotka ylittävät jatkuvasti kiintiöt ja muodostavat näin todellisen uhan kalakannoille , ylimääräistä laivaston supistamista ?
Lopuksi on olemassa suuria epäilyksiä laivastokapasiteetin tietojen luotettavuudesta eri jäsenvaltioissa .
Epäluotettaviin tietoihin perustuva politiikka ei ole hyvää politiikkaa ja se vie uskottavuuden valtiovallalta .
Siksi pyydän , että komissio antaa asiantuntevan ja riippumattoman järjestön tutkia jäsenvaltioiden tiedot perusteellisesti .
Arvoisa puhemies , ensiksi haluan kiittää Cunhaa hänen laajasta asiantuntemuksestaan .
Minun on todettava , että hän on tuonut hyvin esille joitakin monivuotiseen ohjausohjelmaan liittyviä tietoja .
Hän osoittaa oikeutetusti , että monet tiedot ovat epäluotettavia , että oikeita tietoja on vaikea saada ja että se on yksi Euroopan unionin kalatalouspolitiikan ongelmista .
Arvostan tätä kaikkea hyvin paljon .
Kritiikkini kohdistuu muutamiin muihin kohtiin , sillä jos todetaan , että tiedot ovat epäluotettavia ja että ohjelma on itse asiassa täydentävä , mutta sen jälkeen vaaditaan kuitenkin hyvin pitkälle meneviä sanktioita , seurauksena voi olla jäsenvaltioiden syrjintä ja ainakin kalastajien syrjintä .
Sillä kun todetaan tietojen olevan epäluotettavia , on myös tutkittava käytössä olevia sanktioita .
Muuten voi käydä niin , että niitä maita , jotka eivät toteuta jotakin ohjausohjelman osaa riittävästi ja joita jo rangaistaan siitä taloudellisesti - sillä näin menetellään harjoitettavassa politiikassa - , rangaistaan vielä lisää , kun taas ne maat , jotka eivät anna asianmukaisia tietoja , säästyvät tältä .
Mielestäni näin ei voi olla .
Vaadin sitä , myös tämän mietinnön puitteissa , että Euroopan unionissa pyritään tietojen parempaan vertailtavuuteen .
Tiedot on yhdenmukaistettava , niitä on valvottava paremmin ja siltä pohjalta on noudatettava tarkoituksenmukaista politiikkaa .
Toinen asia , jota puollan tässä yhteydessä , on se , että kun määrätään sanktioita , ne pitää rajoittaa koskemaan noudatettavaa politiikkaa .
Tässä tapauksessa se merkitsee monivuotista ohjausohjelmaa ja se merkitsee sitä , että niille jäsenvaltioille , jotka eivät voi noudattaa ohjelmaa tavalla tai toisella , määrätään mahdollisesti sanktioita .
Se merkitsee sitä , että ne saavat vähemmän rahaa .
Tällaiset sanktiot kuuluvat tähän politiikkaan , eivät muunlaiset .
Painotan tätä seikkaa , ja tässä mielessä haluan kritisoida monivuotista ohjausohjelmaa perusteellisesti , koska se suuntautuu riittämättömästi kiintiöiden säilyttämiseen , mikäli kiintiöiden säilyttämistä pidetään välineenä ohjausohjelmien toteuttamiseksi , sillä muuten pelkään , että jäsenvaltiot , joilla on hieman erilainen järjestelmä tai jotka valvovat kiintiöiden noudattamista erittäin hyvin , saavat ylimääräisen rangaistuksen .
Tässä yhteydessä haluan puolustaa voimakkaasti Pohjanmeren ja Pohjois-Atlantin alueen kalastusvaltioiden asemaa .
Toistan vielä , arvoisa puhemies , että arvostan Cunhan ohjelman tavoitetta ja hänen mietintöään , mutta vastustan periaatteessa sitä , että hän ehdottaa sanktioita kiintiöiden pienentämisen muodossa , vaikka se olisikin vain väliaikaista .
Sitä keinoa ei voida tässä tapauksessa käyttää .
Tässä on kyse aivan toisenlaisesta politiikasta ja olen sitä mieltä , että parlamentin on hylättävä tämä näkökanta periaatteellisesti ja että meidän on taisteltava paremman kalatalouspolitiikan puolesta , johon sisältyy parempi valvonta .
Sen pohjalta voimme myös noudattaa parempaa politiikkaa .
Se on ensimmäinen askel , joka meidän on otettava .
Toinen on kiintiöiden noudattaminen ja siihen tarkoitukseen meillä on muita keinoja .
Kolmas on monivuotinen ohjausohjelma , jonka pitää suuntautua uudelleenorganisointiin eikä muuhun .
Arvoisa puhemies , kiitän erityisesti jäsen Cunhaa hänen hyvästä mietinnöstään .
Hyvät kollegat , komission kertomuksessa arvioidaan useiden jäsenvaltioiden ponnisteluja ja todetaan , että Portugali saavutti selvästi kaikilla laivaston osilla asetetut tavoitteet .
Alusrekisterin tiedot ja Portugalin hallituksen laatimassa kertomuksessa esitetty tilanne vastasivat hyvin toisiaan .
Vuotta 1997 koskevasta kertomuksesta puuttuivat ainoastaan viiden aluksen tiedot , ja tilanne on nyt korjaantumassa , koska enää kolmen aluksen tiedot puuttuvat .
Monivuotisten ohjausohjelmien tavoitteiden saavuttamiseen , joka voisi ja jonka pitäisi olla myönteinen asia , on suhtauduttu kielteisesti kansallisella tasolla niin kalastusalan kuin lehdistön ja kansalaistenkin keskuudessa , sillä tavoitteiden saavuttaminen merkitsee yleensä laivaston kapasiteetin ja koon vähentämistä .
Niitä , jotka noudattavat velvollisuuksiaan , ei voida rangaista , ja tämä pitää selittää kalastajille .
Ehdotammekin sen takia tehokkaita rangaistuksia , jollaisia voisivat olla rikkomuksiin tai tietojen antamiselle määriteltyjen määräaikojen ylittämiseen syyllistyvän valtion kiintiöiden väliaikainen vähentäminen .
Haluaisimmekin näin panna asiat oikeisiin mittasuhteisiin : kun sanotaan , että poistamme käytöstä yhä enemmän aluksia , se ei vastaa todellisuutta , ei ainakaan , jos vertaamme sitä nykytilanteeseen .
Niinpä vuosina 1992-1995 Portugalissa esitettiin 144 uutta hanketta ; vuosina 1996-1999 esitettiin 194 uutta hanketta ; vuonna 1999 esitettiin 40 uutta hanketta .
Tämä on tärkeä seikka , mutta haluaisin kuitenkin kiinnittää komission huomion seuraavaan asiaan : laivaston mukauttamisessa on otettava huomioon se , että on välttämätöntä turvata työolot aluksilla ja pyydettyjen kalojen hygienia- ja terveysvaatimukset .
Tämä voi kuitenkin joskus edellyttää bruttovetoisuuden lisäämistä .
Haluaisin lopuksi pyytää , että komissio ei mahdollista tulevaa viidettä monivuotista ohjausohjelmaa laatiessaan lähtisi liikkeelle nollasta vaan ottaisi huomioon jäsenvaltioiden jo toteuttamat ponnistelut ja aiemmissa monivuotisissa ohjausohjelmissa saadut tulokset .
Arvoisa puhemies , haluan sanoa , että tuen täysin Cunhan laatimaa mietintöä .
Vaikka minulla onkin epäilyksiä , en näe mitään muuta tietä eteenpäin .
On mielenkiintoista ajatella , että ne jäsenvaltiot , joilla on nykyisin suuri laivasto , rakensivat nuo laivastot 1500- ja 1600-luvulla .
Me Irlannissa olemme todella pahoillamme kiintiöidemme koosta ja laivastomme kapasiteetista .
Meidän on muistettava , että kun muut merenkulkukansat Britannia , Espanja ja Hollanti rakensivat laivastojaan 1500- ja 1600-luvulla , voimassa oli itse asiassa laki , jolla kiellettiin kalakuljetukset irlantilaisissa aluksissa .
Niin sitten saavuimme tälle vuosisadalle ja käytimme edelleen samanlaisia aluksia , pikku Curragh-veneitä , joilla Pyhä Brendan purjehti Amerikkaan 700-luvulla .
Tämä on syy , miksi edustamani irlantilaiset kalastajat ovat erittäin pahoillaan .
Alankomailla on nykyisin Irlantiin verrattuna seitsenkertainen määrä yli 24-metrisiä aluksia , vaikka meillä on meressä paljon suuremmat kalavarat .
Haluan ilmaista sen tosiasian , ettemme ole tyytyväisiä , ja sanoa sen , että jos hyödyntäisimme meriä siten kuin meidän pitäisi ja jos säilyttäisimme ja hoitaisimme kalakantojamme siten kuin meidän pitäisi , voisimme todennäköisesti pyytää kaksi kertaa enemmän kalaa eurooppalaisilta vesiltä kuin nykyisin .
Meillä ei olisi yhtään enempää työpaikkoja , koska kapasiteettimme riittää jo nyt tuohon määrään , mutta voittomme olisivat yli kaksinkertaisia nykytilanteeseen verrattuna .
Jos käytössä olisi nyt järkevä säilyttämis- ja rajoitusjärjestelmä , se varmistaisi kalavarat tuleville sukupolville .
Toivon vilpittömästi , että tämän tehtyämme ja huolimatta siitä , että jatkuvuudesta on tullut täällä pyhä periaate , Irlannin kaltainen Atlannin reunalla sijaitseva maa , jolla on valtavat kalavarat , saa jonakin päivänä nauttia oikeudenmukaisemmasta osuudesta .
Arvoisa puhemies , kalastuslaivastojen monivuotisten ohjausohjelmien tarkoituksena on huolehtia siitä , että jäsenvaltiot noudattavat sovittuja pyyntikiintiöitä .
Koska jäsenvaltiot eivät tehneet niin , oli välttämätöntä vaatia laivastojen supistamista .
Alankomaissa on valittu maallemme tyypillinen ratkaisu .
Kalastusalalla on sovittu meripäivien määrän vähentämisestä .
Näin nykyaikaisia , hyvin tuottavia laivoja ei tarvitse poistaa käytöstä eivätkä yritykset mene konkurssiin ja mikä tärkeintä , Alankomaat pysyy tällä tavalla sovittujen kiintiöiden puitteissa .
Cunhan mietinnössä , jota muuten arvostan , vaaditaan nyt automaattista kiintiöiden pienentämistä kaikilta mailta , jotka eivät noudata monivuotista ohjausohjelmaa .
Se ei sodi vain kaikkia oikeudenmukaisuuden periaatteita vastaan , vaan valjastaa lisäksi hevosen vaunujen taakse .
Onhan monivuotisten ohjausohjelmien tarkoituksena saada maat kalastamaan kiintiöiden puitteissa .
Olisi järjetöntä määrätä automaattinen rangaistus etenkin niille maille , jotka kalastavat kiintiöiden puitteissa , kuten Alankomaat .
Tällä tavalla keinot tulevat päämäärää tärkeämmiksi .
On myös liian aikaista toteuttaa tällaisia toimia .
Alankomaat on yksi niistä harvoista maista , jotka antavat selkeitä tietoja laivastokapasiteetista ja pyyntikiintiöistä .
Vasta kun on olemassa yhtenäinen tapa , jolla näitä tietoja voidaan mitata kaikissa jäsenvaltioissa , voidaan todellakin tutkia , noudattavatko kaikki jäsenvaltiot tavoitteiden mukaista politiikkaa .
Vielä lopuksi , noudattamalla pyyntikiintiöitä meripäiviä vähentämällä alankomaalaiset kalastajat noudattavat samalla työaikadirektiiviä .
Vaikka kalastusala ei oikeastaan kuulukaan tuon direktiivin piiriin , kalastajilla on luonnollisesti myös oikeus asianmukaiseen lepoaikaan .
Meripäivien vähentäminen voi olla ratkaisu tähän .
Arvoisa puhemies , valtuuskuntani äänestää tätä mietintöä vastaan , jos päätöslauselman 6 kohta hyväksytään .
Arvoisa puhemies , ensinnäkin haluan kiittää parlamentin jäsen Cunhaa hänen mietinnöstään ja kertoa olevani tyytyväinen komission monivuotisia ohjausohjelmia koskevaa vuosikertomusta käsittelevään päätöslauselmaan .
Haluan sanoa , että sekä tämä mietintö että edelliset Cunhan laatimat päätöslauselmat , jotka ovat käsitelleet monivuotisten ohjausohjelmien toteuttamista aikaisempina vuosina , ovat olleet erittäin suureksi hyödyksi komissiolle uusien asetusten , tarkemmin sanottuna tuleviksi vuosiksi hyväksytyn KOR : n rahastojen soveltamista koskevan asetuksen , laatimisessa .
Komissio on täysin samaa mieltä Cunhan ja muiden puhujien kanssa siitä , että monivuotisilla ohjausohjelmilla on tärkeä merkitys yhteisön kalastuslaivastojen tulevaisuuden takaamisessa .
Haluaisin kuitenkin painottaa muutamia seikkoja .
Ensinnäkin mittauksia koskevien vaatimusten osalta joka on yksi keskeisimmistä kysymyksistä , kun halutaan tietää , miten eri jäsenvaltiot ovat todellisuudessa toteuttaneet monivuotisia ohjausohjelmia , vaikka onkin totta , että vielä ei ole onnistuttu täysin yhdenmukaistamaan mittauksessa käytettäviä yksiköitä järjestelmästä toiseen siirryttäessä , komissio kuitenkin työskentelee tämän asian parissa ja on jo tehnyt erilaisia aloitteita .
Se on esimerkiksi pyytänyt erästä ulkopuolista tähän alaan erikoistunutta Seafish Industries Authorities -laitosta laatimaan asiasta perusteellisen selvityksen .
Laitoksen edustajat ovat vierailleet eri jäsenvaltioissa asiasta vastaavien viranomaisten luona voidakseen tutkia tarkoituksenmukaisella tavalla niitä mahdollisuuksia , joilla nämä mittaukset voidaan yhdenmukaistaa .
Tämän mietinnön sekä yhteisön omien tarkastajien laatimien selvitysten ja muiden töiden pohjalta komissio laatii tarvittaessa ehdotuksen mittausta koskevan asetuksen tarkistamisesta , eli ehdotuksen sen tarkistamiseksi , miten siirtyminen kolmannesta monivuotisesta ohjausohjelmasta neljänteen monivuotiseen ohjausohjelmaan on toteutunut .
Hyvät parlamentin jäsenet , arvoisa puhemies , haluaisin lisätä myös sen , että komissio tekee yhteistyötä Euroopan standardointikomitean ( CEN ) kanssa päättääkseen siitä tavasta , jolla voidaan luoda yhteinen säännöstö myös moottoritehon mittaamiseen , joka on toinen tärkeä osatekijä , kun halutaan tietää kunkin laivaston kalastuskapasiteetin suuruus .
Tarkasteltuamme ensin keinoja monivuotisen ohjausohjelman määrittelemisen parantamiseksi ja kunkin laivaston kapasiteetin mittaamiseksi , siirtykäämme käsittelemään kaikkein kiistanalaisinta kysymystä : se koskee monivuotisten ohjausohjelmien toteuttamisen valvontaa , eli sitä , miten valvotaan sellaisen päätöksen noudattamista , jonka neuvosto on tehnyt komission ehdotuksesta .
Komissio ei ole tyytyväinen siihen tapaan , jolla tätä kysymystä käsitellään , ja vaikka edistystä onkin tapahtunut , niin kaikkea , mitä komissio on ehdottanut , ei ole vielä toteutettu .
Edistystä on tapahtunut sen vuoksi , että valtionavun peruuttaminen on tehokas keino , ainakin joidenkin valtioiden kohdalla , jotka ovat muuttaneet asennoitumistaan ja alkaneet toimittaa enemmän tietoja .
Näin ollen monivuotisen ohjausohjelman toteuttaminen on yhä tehokkaampaa .
Uuteen kalatalousalan rakennepolitiikkaan kaudelle 20002006 sisältyy selvästi sellaisia säädöksiä , jotka koskevat sellaisia rangaistustoimia , jotka tulevat viimeinkin antamaan komissiolle voimakkaampia keinoja vaatia jäsenvaltioita täyttämään monivuotisten ohjausohjelmien tavoitteet .
Haluaisin sanoa teille , jotka olette ilmaisseet olevanne tyytymättömiä , koska hyväksytyt rangaistukset ovat riittämättömiä , että tämä ei ole johtunut komission haluttomuudesta .
Komissio oli ehdottanut täydentäviä rangaistustoimia , mutta neuvosto hylkäsi ne .
Se ehdotti esimerkiksi sellaisia täydentäviä rangaistustoimia , että niiltä mailta , jotka eivät olisi täyttäneet asianmukaisesti monivuotisten ohjausohjelmien tavoitteita , evättäisiin uudet yhteisön rahastojen tukemat kalastusmahdollisuudet kolmansissa maissa .
Neuvosto hylkäsi tämän toimenpiteen , joka olisi ollut todella tehokas .
Näin ollen komissio ei ole se , joka ei halua tehokkaampia menetelmiä ohjelmien tehokkaamman toteutuksen varmistamiseksi .
Se on neuvosto .
Komissio on tietenkin valmis etenemään tässä asiassa , ja juuri samanlaista halukkuutta tarvitsemme myös neuvostolta .
6 kohtaan sisältyvän kiistanalaisuuden osalta minun on sanottava , että se aiheuttaa joitakin lainsäädännöllisiä ongelmia .
On totta , että jos kyseessä olisi vain väliaikainen kiintiöiden poistaminen , siihen voitaisiin ehkä suostua .
Haluan kuitenkin sanoa , että on myös toisenlaisia järjestelmiä , eikä neuvosto ole halunnut hyväksyä niitäkään .
Suoraan sanoen epäilemme , että neuvosto muuttuisi ja hyväksyisi tällaisen ehdotuksen .
Jos se muuttaa mieltään , nämä tai muut ehdotukset olisivat tervetulleita .
Ehdotuksia tultaisiin esittämään , sillä luonnollisestikin komissio on jo niin tehnyt , neuvosto vaan ei ole hyväksynyt niitä .
Hyvät parlamentin jäsenet , on tietenkin muistettava , että usein rangaistuksista kärsivät loppujen lopuksi itse tuottajat .
Jos vertaamme maatalous- ja kalastusalaa toisiinsa näin voidaan epäilemättä tehdä , tietynlaisten rangaistustoimien vaikutukset kohdistuvat lopulta maanviljelijöihin , joiden tulot tulevat määrätyllä hetkellä pienenemään .
Laivaston vähentäminen jossakin tietyssä maassa merkitsee epäilemättä uhrauksia merityöläisten ja rannikolla asuvan väestön osalta , joihin laivaston vähentämisen vaikutukset kohdistuvat .
Tietynlainen toiminta vaikuttaa yhteiskuntaan , ja näin ollen on jäsenvaltioiden ja tarvittaessa yhteisön tehtävänä ottaa käyttöön lisätoimia tällaisten ongelmien lievittämiseksi .
Hyvät parlamentin jäsenet , kun toteutamme monivuotisia ohjausohjelmia ja ennen kaikkea kun noudatamme kalastuskiintiöitä ja toteutamme järkeviä kalavarojen hoitotoimenpiteitä , on panoksena todellakin Euroopan kalatalousalan tulevaisuus .
Kiitän ja onnittelen vielä kerran jäsen Cunhaa hänen mietinnöstään ja toistan , että mitä ohjelmien toteuttamiseen ja rangaistustoimiin tulee , komissio on tehnyt myönteisiä ehdotuksia , ja muut ovat niitä , jotka eivät näitä ehdotuksia halua , ja tietenkin komissio pyrkii jatkossakin siihen , että jäsenvaltiot noudattavat sitoumuksiaan mahdollisimman tarkasti .
Kiitos , arvoisa komission jäsen Palacio !
Keskustelu on päättynyt .
Äänestys toimitetaan tänään klo 12.00 .
 
Loistelamppujen liitäntälaitteiden energiatehokkuusvaatimukset Esityslistalla on seuraavana Turmesin laatima teollisuus- , ulkomaankauppa- , tutkimus- ja energiavaliokunnan mietintö ( A5-0102 / 1999 ) ehdotuksesta Euroopan parlamentin ja neuvoston direktiiviksi loistelamppujen liitäntälaitteiden energiatehokkuusvaatimuksista ( KOM ( 1999 ) 296 - C5-0010 / 1999 - 1999 / 0127 ( COD ) ) . .
( DE ) Arvoisa puhemies , arvoisa komission jäsen , hyvät kollegat , mihin direktiiviä loistelamppujen tehokkuudesta tarvitaan ?
Käytämme EU : n 15 jäsenvaltiossa joka vuosi 130 miljoonaa loistelamppua , erityisesti toimistorakennuksissa , joissa kaksi kolmasosaa valosta saadaan nykyään loistelampuista .
Vuonna 1992 EU : n komissio teetti Rion konferenssia varten tutkimuksen siitä , mitä konkreettisia toimia unionin maissa voitaisiin toteuttaa ilmaston suojelemiseksi .
Tällöin havaittiin , että yksi vähiten kustannuksia aiheuttava toimi EU : ssa olisi loistelamppujen tehokkuuden lisääminen .
On syytä tietää , että nämä lamput säteilevät 10 tuntia päivässä , viidestä seitsemään päivään viikossa , 50 viikkoa vuodessa ja useita vuosia ja että juuri sen vuoksi jopa aivan pienet tehokkuuserot vaikka vain kolme tai viisi wattia merkitsevät vuosien mittaan erittäin suurta tehonkulutusta .
EU : n komissio aloitti vuonna 1993 neuvottelut CELMAn , loistelamppujen kuristimien valmistajien edustajien kanssa , ja teetätti vuonna 1996 tutkimuksen , jotta sillä olisi tieteelliset perusteet päätöksentekoon .
Tässä vuoden 1996 tutkimuksessa laadittiin useita skenaarioita , ja rohkein skenaario , jonka mukaan magneettiset kuristimet poistetaan joskus kokonaan markkinoilta ja käytetään ainoastaan parasta mahdollista teknologiaa , elektronisia liitäntälaitteita , joiden markkinaosuus on jo nyt 20 prosenttia , merkitsisi EU : ssa 250 terawattituntia , 250 miljardia kilowattituntia .
Minä olen kotoisin Luxemburgista .
Koko Luxemburgin tehonkulutus teollisuudessa , kotitalouksissa , toimistorakennuksissa on kuusi terawattituntia vuodessa .
Voimme siis säästää tällä direktiivillä yhden vuoden aikana kaksi kertaa niin paljon kuin koko Luxemburgin tehonkulutus on , mikä merkitsee sitä , että se ei ole aivan niin merkityksetöntä kuin ensi silmäyksellä näyttää .
Komissio teki vuonna 1999 ehdotuksen .
Tämä ehdotus ei yllä edes sen tutkimuksen vähimmäisskenaarion tasolle , jonka se itse teetti vuonna 1996 .
Tämä johtuu siitä , että asteittaista poistamista ei sovelleta johdonmukaisesti kaikkiin magneettisiin kuristimiin , jolloin markkinoille jää erilaisia magneettisia laitteita , ja säästämme tulevina vuosina 100 miljardia kilowattituntia vähemmän .
Sen vuoksi parlamentin pitäisi parantaa komission ehdotusta .
Siihen on ympäristöön liittyviä perusteita , joista olen jo puhunut .
Tekninen ja taloudellinen perustekin löytyy .
Teollisuus on pyrkinyt itse arvioimaan , minkälaisia investointisignaaleja komission uusi ehdotus antaa liitäntälaitemarkkinoille ja on todennut , että 5 - 8 vuoden kuluttua 50 prosenttia liitäntälaitteista olisi tällöin parhaita mahdollisia magneettisia kuristimia , toisin sanoen , että me annamme markkinoille oikeastaan väärän signaalin .
Sen asemesta , että sijoitustoiminta keskitettäisiin parhaaseen mahdolliseen teknologiaan , elektronisiin liitäntälaitteisiin , suuri osa investoinneista suunnattaisiinkin vain toiseksi parhaaseen teknologiaan .
Voi siis kuvitella , että teollisuus , jos se sijoittaa kolmena tai neljänä seuraavana vuonna toiseksi parhaaseen teknologiaan , puolustautuisi tietysti viiden tai kuuden vuoden kuluttua kun meillä on uudelleen tarkastelu , vielä voimakkaammin kuin nyt , jotta sen juuri tekemät sijoitukset eivät menisi hukkaan .
Vielä yksi kansainväliseen yhteyteen liittyvä taustatieto : Yhdysvallat on päättänyt luopua asteittain kaikista magneettisista kuristimista vuoteen 2010 mennessä .
Meidän ehdotuksessamme ja nyt haluan kiittää muiden puolueiden varjoesittelijöitä , jäsen McNallya , jäsen Rovsingia ja jäsen Byseniä , ryhdyttäisiin vain samaan , mihin Yhdysvalloissa ollaan jo ryhdytty .
Arvoisa puhemies , kiitän esittelijää alustuspuheenvuorosta , jonka sisältöön yhdyn täysin .
Kiitän ryhmien välisestä hyvästä yhteistyöstä , jonka ansioista olemme päässeet kompromisseihin , joita pidän vastuullisina , oikeina ja tarkoituksenmukaisina .
Sen vuoksi ryhmämme tukee niitä .
Miksi käsittelemme tällaista asiaa ?
Lyhyesti sanottuna , kyse on ihmisen toiminnasta aiheutuvien CO2-päästöjen vähentämisestä .
Tiedämme , että sitä mukaa kuin Aasian elintaso kohoaa , 1,4 miljardia kiinalaista ja miljardi japanilaista kuluttaa energiaa yhä enemmän , ja se merkitsee sitä , että heidän energiankulutuksensa kasvaa voimakkaasti nykyisestä tasosta , joka on 10 prosenttia EU : n keskimääräisestä energiankäytöstä , sitten kun he ryhtyvät vaatimaan tavallisia yksinkertaisia mukavuuksia , kuten lämmintä vettä ja ehkä jopa ilmastointia , kulkuvälineitä ja nykyaikaista teollisuutta .
Sitouduimme Riossa suojelemaan ilmastoa .
Tämä asiakirja on täysin tavoitteen mukainen .
Panemme merkille , että yli 30 prosenttia ihmisen toiminnasta aiheutuvista CO2-päästöistä johtuu sähköntuotannosta .
Ja sähkönkäytön osuus EU : n koko energiankulutuksesta on 35 prosenttia .
Pitkien suorien loisteputkien osuus valaistukseen käytetystä sähkönkulutuksesta EU : ssa on 53 prosenttia .
Jos onnistumme toteuttamaan suunnitelmamme , vuosittaiset CO2-päästöt ovat vuonna 2020 6 miljoonaa tonnia nykyistä pienemmät .
Säästämme 10 prosenttia loisteputkivalaistukseen käytetystä sähkönkulutuksesta , ja rahaksi muunnettuna vuosittainen säästö on 250 miljoonaa ecua .
Tällä ehdotuksella on siis merkittäviä ilmastollisia ja taloudellisia vaikutuksia ja sen toteuttaminen ehdotetulla tavalla antaa teollisuudellemme pitkän siirtymäajan .
Parlamentin jäsen Turmes käsitteli tätä asiaa , ja muistutan teitä siitä , että teollisuus on joka tapauksessa ilmoittanut jo vuonna 1992 , että magneettisista kuristimista tulee enemmän tai vähemmän kiellettyjä vuoden 2009 paikkeilla .
Emme siis itse asiassa toteuta mitään uutta .
Laatimassamme kompromississa me kaikki halusimme pitää kiinni tehostamisen aikaansaamisesta .
Olemme halunneet suojella ilmastoa .
Olemme halunneet saavuttaa taloudellisia etuja , ja olemme halunneet varmistua siitä , että suunnittelemamme luopuminen ei johtaisi siihen , että tavallisissa kodeissa asuvat tavalliset kuluttajat joutuisivat tekemään turhaan sijoituksia , joita ei voida maksaa heille takaisin .
Samalla olemme varmistaneet sen , että magneettisten kuristimien käyttöä voidaan jatkaa unionin pohjoisosissa , Pohjois-Suomessa , Pohjois-Ruotsissa , Pohjois-Norjassa , Grönlannissa ja muualla , missä kylmyys haittaa elektronisten liitäntälaitteiden toimintaa .
Ehdotus on kaiken kaikkiaan loistava , ja kehotan kaikkia antamaan sille tukensa , niin kuin ryhmissä oli puhe .
Arvoisa puhemies , olen iloinen , että tämä keskustelu on osoittautumassa teille opettavaiseksi ja valaisevaksi .
Joskus keskustelut eivät ole jännittäviä ; on paljon kiinnostavampaa puhua Ranskan dramaattisista sääoloista ja myrskyistä .
Jos kuitenkin haluamme lopettaa tuonkaltaiset tapahtumat , meidän on tehtävä juuri tämänkaltaista yksityiskohtaista teknistä työtä .
Haluaisin onnitella jäsen Turmesia hänen erittäin perusteellisesta työstään , hänen teknisestä asiantuntemuksestaan ja hänen halustaan ryhtyä muiden ryhmien jäsenten kanssa asianmukaisiin keskusteluihin sovitteluratkaisusta .
Tätä arvostetaan , ja se on mielestäni sellainen vastuullinen tapa , jolla meidän olisi työskenneltävä tässä parlamentissa .
Jos suhtaudumme Kioton kokouksen mukaisiin ja muihin velvoitteisiimme vakavasti ja jos haluamme ehkäistä ennakolta traagisia sääilmiöitä , meidän on toimittava kutakuinkin kiireellisesti .
Neuvottelut alkoivat jo kahdeksan vuotta sitten asianosaisen teollisuuden ja energia-alan asiantuntijoiden kanssa tavoista , joilla voisimme käyttää hyväksemme valaistusalaa sähkön säästämiseksi .
Tämä kannattaa tehdä monesta syystä Euroopan unionin yritysten kannalta on äärimmäisen järkevää investoida energiatehokkaaseen valaistukseen .
Meillä on oltava sellaiset sisämarkkinat , joilla ei ole perusteettomia ja haitallisia kaupan esteitä .
Sisämarkkinoiden kaikkien yritystemme on toimittava samoissa oloissa ; tunnetut yhtäläiset kilpailuolot on varmistettava siten , että kansalliset erityishuolet ja -tilanteet pidetään aina mielessä .
Komissio palauttaa mieliimme , että sähkön osuus primäärienergian kokonaiskäytöstämme on 35 % ja että sähkönkulutuksen osuus ihmisten aiheuttamista hiilidioksidipäästöistä on 30 % .
On olennaista käydä käsiksi sähköalaan , samoin kuin liikennealaankin .
Siksi on erittäin tarkoituksenmukaista , että tarkastelemme vähimmäistehokkuusvaatimuksia kaikilla sähköä käyttävillä aloilla .
Olemme käsitelleet menestyksellisesti kotitalouksien ja teollisuuden boilerit , jääkaapit ja pakastimet , ja joitakin vapaaehtoisia sopimuksia joiden osalta minulla saattaa olla varauksia on tehty muidenkin kotitalouslaitteiden aloilla .
Viittaan erääseen tutkimukseen , jonka Yhdistyneen kuningaskunnan erittäin tunnettu rakennusten tutkimuskeskus toteutti ja jossa sanotaan , että suorituskykyvaatimusten laatiminen erityisesti loistelamppujen liitäntälaitteiden osalta näyttää olevan yksi tehokkaimmista toimista , joihin Euroopan unioni voisi ryhtyä kaupallisissa rakennuksissa olevien lamppujen energiankulutuksen vähentämiseksi , ja että siksi nämä vaatimukset ovat lisäpohdinnan ja -kehityksen arvoisia .
Tuo erittäin arvostettu tutkimuslaitos tuli siihen tulokseen , että meidän olisi tehtävä työtä juuri tällä alalla .
Yhtenä ongelmana on se , että lamppujen ostajat ja niiden käyttäjät eivät ole välttämättä samoja henkilöitä .
Rakennuksiin investoivat henkilöt eivät ole samoja ihmisiä , jotka maksavat sähkölaskut tulevina vuosina .
Lamppujen valtava lukumäärä merkitsee kuitenkin sitä , että meidän on toimittava sen varmistamiseksi , että nuo ostajat voivat tehdä järkeviä ostoksia , ja siksi meidän on varmistettava , että markkinoiden tarjonta täyttää mahdollisimman korkeat vaatimukset .
Tässä on kyse ainoastaan loistelamppujen äskettäin valmistetuista lisälaitteista .
Emme ehdota , että joka ainoa liitäntälaite on vaihdettava uuteen huomenna tai ensi viikolla ; se olisi järjetön tapa toimia .
Ehdotamme sen sijaan , että kun nykyisin käytössä olevia lamppuja vaihdetaan 1520 vuoden kuluessa , ne korvattaisiin hyvin vaiheittaisesti , harkitusti ja suunnitelmallisesti parhaalla mahdollisella tekniikalla .
Euroopan unionin tapana on käyttää hyvin pitkiä sopeutumisjaksoja .
Me emme käy yritystemme kimppuun sellaisilla yllätystoimilla , joista ne eivät tiedä mitään ja jotka aiheuttaisivat niille huomattavia vaikeuksia .
Jäsen Turmes on todellakin tehnyt kohtuullisia ehdotuksia .
Ne 800 ihmistä , jotka työskentelevät magneettisten liitäntälaitteiden valmistuksessa , eivät menetä työpaikkojaan ensi viikolla .
Vaiheittaisen käyttöönoton ajanjaksosta tulee riittävän pitkä .
Sosialistiryhmä vastustaa käsiteltäväksi jätettyjä lisätarkistuksia .
Ne eivät ole mietinnön tavoitteiden mukaisia .
Tuemme kuitenkin niitä tarkistuksia , jotka hyväksyimme sovitteluratkaisun osana ja joista monet lisäävät mietintöön järkeviä määritelmiä , mistä komission jäsen on varmasti samaa mieltä .
Toivon komission jäsenen kertovan meille , että tämä on vain osa hänen tavoitettaan parantaa energiatehokkuutta Euroopan unionissa , ja tekevän lupauksistamme muutakin kuin pelkkiä poliittisia uutisotsikoita .
Arvoisa puhemies , arvoisa komission jäsen , hyvät kollegat , esillä olevan , Turmesin huolella laatiman mietinnön aihe näyttää ensi näkemältä tekniseltä .
Mielestäni tässä mietinnössä käsitellään kuitenkin paljon laajempaa alaa , kuten kollegani jo muuten ovat korostaneet .
Toisaalta mietintö on uuden vuosituhannen ensimmäinen mietintö , joka antaa panoksen säästäväisempään energiankäyttöön eikä kukaan kiellä sitä , että planeettamme eloonjäämismahdollisuudet liittyvät tällä uudella vuosituhannella merkittävästi siihen , miten me suhtaudumme energiaan tulevaisuudessa .
Siksi tätä aloitetta ei saa jättää huomiotta .
Toisaalta olen sitä mieltä , että se tapa , jolla tämä mietintö on syntynyt , eli asianomaisen teollisuuden edustajien sekä poliitikkojen että komission neuvottelujen tuloksena , on hyvä esimerkki siitä , mistä käytetään ranskaksi termiä " cohabitation " .
Tällä tarkoitan sitä , että teollisuuden edustajat ja komissio pääsivät yksimielisyyteen neuvotteluissa ja pyöreän pöydän keskusteluissa , jotka edelsivät ehdotusta direktiiviksi .
Mietintö , sellaisena kuin se nyt esitetään , on myös niiden kompromissitarkistusten tulos , jotka tärkeimmät poliittiset ryhmät ovat hyväksyneet ja yhdyn siihen , mitä edellinen puhuja McNally sanoi , että tällaista työtapaa pitäisi käyttää tulevaisuudessa entistä enemmän .
Kompromissitarkistuksissa esitetään poikkeuksellisen pitkiä siirtymäkausia .
Käytännössä on niin , että teollisuus tarvitsee vielä kymmenen vuotta toteuttaakseen kaikki tarvittavat muutokset .
Tähän toteamukseen on lisäksi vielä lisättävä se , että teollisuudessa on oltu jo vuodesta 1992 lähtien selvillä siitä , että muutokset ovat välttämättömiä .
Lisäksi on hyvä tietää , että magneettiset kuristimet on vaihdettava lopullisesti vasta vuodesta 2009 lähtien .
Arvoisa puhemies , tämän mietinnön merkitys on lisäksi siinä tärkeässä panoksessa , jonka kyseinen direktiivi antaa tuhansien työntekijöiden työllisyyteen ja myös kilpailupolitiikan vääristymiseen puuttumiseen .
Onhan niin , että jos siirtymäkaudet olisivat liian lyhyitä , tapahtuisi niin , että koko tuotantolinjan lisäksi myös tuottaja joutuisi vaaraan , sillä viimeksi mainitulla ei olisi mahdollisuutta muuttaa tuotantolinjaa ajoissa .
On tietenkin tarkoitus , että tätä mietintöä toteutettaessa neuvotellaan säännöllisesti kaikkien asianosaisten kanssa , jotta ne , jotka tähän mennessä eivät ole suhtautuneet myönteisesti liitäntälaitteiden vaihtamiseen , saavat mahdollisuuden osallistua kehitysprosessiin .
Parlamentti on onnistunut laatimaan selkeän ja hyvin perustellun lainsäädäntömietinnön harkitsemalla erilaisia etuja ja tekemällä yhteistyötä eri asianosaisten kanssa .
Onnittelut tästä kollega Turmesille .
Arvoisa puhemies , kyseessä on mietintö hyvin teknisestä asiasta , mutta sillä on suuri merkitys sekä energian säästämiselle että myös eurooppalaiselle työllisyydelle .
Mietinnön esittelijä on tehnyt erinomaista työtä mietinnön energiavaikutusten selvittämiseksi , mutta samalla on jäänyt riittämättömälle huomiolle se , että toteutuessaan mietintö tuottaisi Eurooppaan työttömiä ihmisiä , eniten Saksaan mutta myös Suomeen , Itävaltaan , Italiaan ja Espanjaan .
Loistelampuissa käytetään kahdenlaisia kuristimia , joilla on vaikutusta niiden energiatehokkuuteen .
Magneettiset kuristimet tuottavat paljon valoa ja paljon lämpöä .
Pohjoisissa maissa tämä lämpö säästää lämmitysenergiaa eikä ole pelkästään hukkalämpöä .
Elektroniset kuristimet tuottavat parempaa valoa ja vähemmän lämpöä , ja ne ovat energiatehokkuudeltaan selvästi parempia kuin magneettiset kuristimet .
Niiden on tulevaisuus , jos ne saadaan taloudellisesti kilpailukykyisiksi magneettisten kuristimien kanssa .
Philips-yhtiö on varmasti aivan oikein investoinut tällaiseen teknologiaan .
Sen tuotteita ei kuitenkaan saisi poliittisella pakolla määrätä ainoaksi eurooppalaiseksi standardiksi .
Turmes esittää mietinnössään loistelamppujen magneettisten kuristimien kieltämistä toisin kuin komissio ja neuvosto .
Jos mietintö hyväksytään , parlamentin kanta tuhoaisi Euroopasta alan teollisuuden .
Muualla maailmassa kyllä valmistettaisiin ja käytettäisiin magneettisia kuristimia , jotka ovat välttämättömiä sellaisissa luonnonolosuhteissa , joista minä tulen : kylmässä tai kosteassa voidaan käyttää vain magneettisia kuristimia .
Magneettisten kuristimien tuotanto siirtyisi kiellon johdosta Euroopasta kehitysmaihin .
Siitä on jo kokemuksia USA : sta .
Jos halutaan säilyttää työpaikkoja Euroopassa , Turmesin mietintöä ei voida hyväksyä niiltä osin , jotka tulevat esille kollega Westendorp y Cabezan tarkistuksissa .
Elektronisten kuristimien tuotantokustannukset ovat kymmenkertaiset magneettisiin kuristimiin verrattuna , ja luonnon säästämistä pitää tarkastella myös aineiden käytön ja kierrätyksen näkökulmasta .
Arvoisa puhemies , käytän puheenvuoron TDI-ryhmän puolesta , vaikka edustankin vain yhtä sen jäsentä .
Käsittelemme nyt loistelamppujen liitäntälaitteita koskevaa kysymystä .
Mistä tässä on kyse ?
Istuntosaliamme valaisevien , päämme yläpuolella riippuvien lamppujen kaltaisten loistelamppujen sähkövirtaa säädellään ja tasapainotetaan pienillä laitteilla , joita kutsutaan liitäntälaitteiksi .
Näitä niin sanottuja " ferromagneettisia liitäntälaitteita " on jo puoli vuosisataa valmistettu peltirasian sisään asennetusta kuparikäämistä .
Nykyään on kuitenkin saatavilla myös elektronisia liitäntälaitteita .
Perinteisten ferromagneettisten liitäntälaitteiden käyttö merkitsisi energianhukkaa erityisesti resistanssi-ilmiön takia .
Energianhukka voi olla jopa kahdeksan wattia tunnissa , kun taas elektronisten liitäntälaitteiden aiheuttama hukka olisi ainoastaan kolme wattia tunnissa .
Elektroniset liitäntälaitteet mahdollistaisivat siis viiden watin energiansäästön , ja kun tämä kerrotaan 130 miljoonalla liitäntälaitteella , energiansäästöä kertyy miljoonia tonneja , mikä johtaisi siihen , että hiilidioksidin määrä vähenisi , kasvihuoneilmiötä esiintyisi yhä harvemmin ja ihmisten hengitysilma paranisi .
Näin ollen ferromagneettiset liitäntälaitteet olisi kahdeksan vuoden kuluessa korvattava elektronisilla .
Esittelijä Turmes ei valitettavasti tuo mietinnössään esille , että elektronisten liitäntälaitteiden käyttöikä on ferromagneettisia lyhyempi .
Niitä olisi siis valmistettava ferromagneettisia liitäntälaitteita enemmän , jolloin myös energiankulutus olisi suurempi , eli osa edellä mainitusta energiansäästöstä menisi hukkaan .
Lisäksi elektronisten liitäntälaitteiden valmistuksessa käytetään transistoreja , jotka sisältävät raskasmetalleja , kuten tantaalia , germaniumia tai jopa arsenikkia muovista nyt puhumattakaan , siis biologisesti hajoamattomia saasteita , kun taas kupari ja magneettilevy ovat biologisesti hajoavia .
Toisin sanoen vihreät kollegamme olisivat energiansäästöön joka ei olekaan niin itsestään selvä vedoten valmiita päästämään luontoon raskasmetalleja ja arsenikkia .
Saastemäärien lisääntymisen ohella sitä paitsi myös työttömyys kasvaisi , koska elektroniikan tuotannossa käytettävät osat ja koneet eivät olisi eurooppalaisten valmistamia .
Näin ollen teollisuudenharjoittajamme saattaisivat siirtää toimintansa muualle maahantuontikustannusten välttämiseksi , mikä taas vähentäisi työpaikkoja .
Lopputulos on se , että pyrkimys hienoiseen energiansäästöön elektronisten tuotteiden käyttöön siirtymällä vaikka teollisuudenharjoittajat vaativat ainoastaan asteittaisia ja selektiivisiä kieltoja synnyttäisi parhaimmassa tapauksessa jonkinasteista energiansäästöä , mutta synnyttäisi saasteita ja kasvattaisi työttömyyttä .
Emme ole käyneet käsiksi edes todelliseen energiantuhlauksen ongelmaan , eli siihen , että hehkulamppujen energianhukka on jopa 50 wattia loistelamppuihin verrattuna .
Tosiasia on kuitenkin se , että kaksi monikansallista yritystä , Philips ja Osram , valmistavat hehkulamppuja .
On toki mahdollista , että globalisaation kannattajat Euroopan unionin komissiossa ja " vihreässä ja hämärässä " monikansallisessa yrityksessä sekä ylikansalliset teollisuusyritykset löytävät yhteisen sävelen , mutta en nyt toki vaadi asian perinpohjaista valaisemista tältä istumalta .
Arvoisa puhemies , hyvät parlamentin jäsenet , katson salin kattoon ja huomaan , että ympärillämme on useita liitäntälaitteita .
Luulen , että tämä sali on esimerkki siitä , kuinka neonvalot ja liitäntälaitteet toimivat yhteistyössä .
Olen varma , että meillä on täällä jo energiaa säästävät elektroniset lamput , koska on todistettu myös , että elektroniset liitäntälaitteet ovat kannattavia vuoden tai kahden kuluttua .
Meillä on siis erittäin hyvä sijoitetun pääoman tuotto , ja sen vuoksi oikeastaan kaikki nykyaikaiset rakentajat ja suunnittelijat siirtyvät jo näihin elektronisiin liitäntälaitteisiin .
Nykyään on niin , että markkinat eivät voi tuottaa läheskään niin paljon laitteita kuin oikeastaan tarvittaisiin .
Pääongelmana on se , että teknologia on niin nykyaikaista ja houkuttelevaa , että teollisuus ei tulevaisuudessa todella pysty valmistamaan tarvittavia määriä .
Sekin on tietysti ongelma , että meidän on laadittava sääntely , että laitteet ovat vastaavasti tarjolla oikeaan aikaan , koska muuten syntyy myös eräänlaista niukkuutta .
Jos magneettisia laitteita ei saa enää valmistaa mutta elektronisia ei ole saatavilla riittävästi , markkinoilla voi syntyä ongelmia .
Olen kuitenkin lainsäädännöllisen sääntelyn kannalla , vaikka harkitsin pitkään , onko direktiivi liitäntälaitteista ylipäänsä edes järkevä .
Olen sen kannalla siksi , että uskon , että meidän olisi tulevaisuudessa tutkittava tätä teknologiaa vielä enemmän .
Meidän olisi ponnisteltava sen puolesta , että myös sijoitukset tehdään tulevaisuudessa varmasti elektronisiin laitteisiin .
Nyt se on markkinoiden näkökulmasta jo itsestään selvää .
Uskon kuitenkin , että tämä direktiivi voi kannustaa sijoittamaan vielä enemmän ja vielä nopeammin ja ansaitsemaan sillä tavalla myös hyvin .
Arvoisa puhemies , minua edeltäneet puhujat ovat epäilemättä osoittaneet pätevyyttä erittäin teknisessä aiheessa , joka koskee hehkulamppujen liitäntälaitteita .
Minusta tuntuu kuitenkin siltä , että keskustelua ei seurattu kovin tarkkaan , ja mietin , moniko kollegoistamme voi äänestää aiheesta asiantuntevasti , kun ihmisen yleiseen tietämykseen opiskelussa , käytännön tai myös parlamentin jäsenten poliittisessa elämässä ei kovinkaan helposti voi kuulua perusteellista tietämystä hehkulamppujen liitäntälaitteista .
Siksi mietin , onko näistä aiheista välttämätöntä keskustella istuntosalissa , vai olisiko sen sijaan parempi hyödyntää asetuksia täysipainoisesti ja keskustella niistä yksinomaan valiokunnassa .
Eräiden aiheiden liiallinen teknisyys estääkin äänestämästä asiasta tietoisena , jollei tietenkin pitäydytä niissä tavanomaisissa rasteissa ja ajatusviivoissa , jotka ovat jonkun muun valmistelemissa äänestyslistoissa .
Tämähän on parlamentaarisen toiminnan nöyryyttämistä !
Mietimme myös , onko välttämätöntä , että parlamentin pitää käsitellä näitä monimutkaisia ja erittäin teknisiä kysymyksiä , vai olisiko aiheellista , kuten kansallisten sääntöjen puitteissa tapahtuu , osoittaa näitä kysymyksiä koskeva kompetenssi muille elimille , kun ottaa huomioon , että kysymysten poliittiset vaikutukset myös minua ennen puhuneet henkilöt ovat sanoneet tämän ovat vähäiset .
Haluaisin myös esittää huomautuksen niin sanotusta puhtaasta energiasta , jonka monet näyttävät minusta unohtaneen .
Ei ole totta , että sähkövoima on puhdasta energiaa : on selvää , että jos lämmitän kaupunkiasuntoni sähkölämpöpattereilla sen sijaan , että lämmitän sen polttoöljyllä toimivilla vesilämpöpattereilla , kaupungissa on silloin paljon vähemmän saasteita , mutta jos otamme huomioon sen kuten mietinnössä lukee , että sähkövoiman tuottamiseksi ilmakehään pääsee joka tapauksessa 30 prosenttia hiilidioksidia , ehkä myös kansalaisten on aiheellista tarkistaa tietonsa ja vakuuttuneisuutensa , ja ennen kaikkea tiedotusvälineiden on aiheellista olla selkeämpiä siinä , mikä on varsinaisesti puhdasta energiaa ja mikä ei .
Arvoisa puhemies , ensinnäkin haluan onnitella esittelijä Turmesia hänen erinomaisesta mietinnöstään , ja haluan myös kiittää kaikkia puhujia ja parlamenttia siitä laajasta kannatuksesta , jonka he ovat antaneet tälle ehdotukselle , joka komission mielestä voi lisätä energiatehokkuutta merkittävällä tavalla ja jossa tavoitteeksi asetetaan 20 prosentin säästö palvelualan sähkönkulutuksessa .
Kaikki tämä on tarpeen , jotta voimme lisätä huomattavasti tehokasta sähkönkulutusta , ja noudattaa näin paremmin Kiotossa tekemiämme sitoumuksia .
Ehdotuksessa on omaksuttu varovainen lähestymistapa , jonka tarkoituksena on parantaa energiatehokkuutta ilman , että siitä aiheutuu sietämätöntä lisäkuormitusta liitäntälaitteiden valmistajille .
Haluan sanoa teille , hyvät parlamentin jäsenet , että kuten jotkut puhujat jo ovatkin tuoneet esille , asianomaisen sektorin edustajia on kuultu ja heidän kanssaan on keskusteltu ennen tämän ehdotuksen laatimista .
Hyvät parlamentin jäsenet , lähtökohtanamme on ehdotus , jossa on eri vaiheita .
Ensimmäiseen vaiheeseen , joka käynnistyy vuoden päästä direktiivin hyväksymisen jälkeen , sisältyy tehottomien liitäntälaitteiden asteittainen poistaminen markkinoilta .
Sen jälkeen , toisessa vaiheessa , vaativampien määräysten nojalla vähennetään asteittain perinteisten liitäntälaitteiden määrää ja tehdään tehokkaiden liitäntälaitteiden käyttö pakolliseksi .
Minun on sanottava jotta huomaisitte , millaista muutosta tämä merkitsee että nykyisin perinteiset liitäntälaitteet kattavat noin kaksi kolmasosaa kokonaismyynnistä , mikä merkitsee sitä , että tällä toisella vaiheella tulee olemaan hyvin merkittäviä seurauksia , jotka tulevat varmasti näkymään myös alan teollisuudessa , minkä vuoksi ehdotamme neljän vuoden siirtymäaikaa .
Ehdotettujen tarkistusten osalta , minulla on ilo ilmoittaa , hyvät parlamentin jäsenet , että komissio hyväksyy kaikki teollisuus- , ulkomaankauppa- , tutkimus- ja energiavaliokunnan esittämät tarkistukset , lukuun ottamatta tarkistuksia 1 , 17 , 19 ja 20 , joissa ehdotetaan , että energiatehokkuuden parantamisen kolmanteen vaiheeseen siirryttäisiin automaattisesti .
Komissio on samaa mieltä siitä , että on omaksuttava dynaaminen lähestymistapa , ja sen vuoksi ehdotukseen sisältyy mahdollinen kolmas vaihe .
Kaikesta huolimatta ymmärrämme , että nyt olisi vaikeaa päättää tämän kolmannen vaiheen kaikista näkökohdista .
Mielestämme on parempi arvioida teknistä ja taloudellista tilaa sillä hetkellä , kun siirrytään toiseen vaiheeseen , kuunnella silloin asianomaisia osapuolia ja päättää sen perusteella , toteutammeko kolmannen vaiheen , miten sen toteutamme , millaisista teknisistä määrittelyistä olisi päätettävä , minkälaisia vaatimuksia olisi asetettava ja minkä ajan sisällä vaihe voitaisiin käynnistää .
Näin ollen komissio hyväksyy myös tarkistuksen 23 toisen osan , mutta ei sen ensimmäistä osaa .
Komissio hyväksyy näin ollen myös osan tarkistuksesta 1 , jos sen sanamuotoa muutetaan .
Lisäksi hyväksymme tarkistuksen 12 , jotta jäsenvaltiot soveltaisivat määräyksiä tehokkaasti .
Kuten sanoin , komissio pitää hyväksyttävinä niitä tarkistuksia , joiden tarkoituksena on selventää sitä , että ehdotus kattaa kaikki markkinoille saatetut joko erilliset tai valaisinten osina olevat liitäntälaitteet , eli tarkistuksia 3 , 4 , 5 , 6 , 7 , 8 , 9 , 10 , 11 , 13 , 14 , 21 ja 22 .
Tarkistus 2 hyväksytään myös , sillä komissio on samaa mieltä mainittujen liitäntälaitteiden jättämisestä soveltamisalan ulkopuolelle .
Samoin hyväksymme tarkistukset 15 ja 16 , joilla siirtymävaihetta pidennetään 18 : aan kuukauteen .
Lopuksi , komissio hyväksyy tarkistuksen 8 , joka koskee energiatehokkuuteen liittyvien määräysten edistämistä kansainvälisillä foorumeilla .
Arvoisa puhemies , hyvät parlamentin jäsenet , olen esittänyt komission kannan tästä mietinnöstä .
Onnittelen vielä kerran esittelijä Turmesia , joka on tehnyt erinomaista työtä , ja luotan siihen , että neuvosto hyväksyy sellaisen yhteisen kannan , jonka avulla tämä kysymys voidaan ratkaista pikaisesti . Paljon kiitoksia , komission jäsen de Palacio !
Keskustelu on päättynyt .
Äänestys toimitetaan tänään klo 12.00 .
 
ÄÄNESTYKSET Arvoisa puhemies , käytän työjärjestyspuheenvuoron .
Se liittyy naisia ja tiedettä koskevaan mietintööni .
Keskustelu voidaan käydä tänä iltana , mutta mietinnöstä ei voida äänestää huomenna , koska siinä on äärimmäisen vakavia ja harhaanjohtavia käännösvirheitä , varsinkin sen ranskankielisessä versiossa .
Pyytäisin teitä tekemään selväksi , että kun tarkistuksista ja päätöslauselmastani saadaan käyttöön korjattu versio , äänestys toimitetaan seuraavalla istuntojaksolla .
Niistä on mahdotonta äänestää huomenna , koska pelkään , että etenkin ranskankielisessä käännöksessä on erittäin pahoja virheitä . Vahvistakaamme tämä sitten .
McNallyn mietintöä koskeva keskustelu käydään tänä iltana , mutta äänestys siitä toimitetaan vasta seuraavalla istuntojaksolla Brysselissä .
Turmesin laatima teollisuus- , ulkomaankauppa- , tutkimus- ja energiavaliokunnan mietintö ( A5-0102 / 1999 ) ehdotuksesta Euroopan parlamentin ja neuvoston direktiiviksi loistelamppujen liitäntälaitteiden energiatehokkuusvaatimuksista ( KOM ( 1999 ) 296 - C5-0010 / 1999 - 1999 / 0127 ( COD ) ) .
( Parlamentti hyväksyi lainsäädäntöpäätöslauselman . )
Yhteinen päätöslauselmaesitys säiliöalus Erikan haaksirikon aiheuttamasta öljykatastrofista ( Parlamentti hyväksyi yhteisen päätöslauselman . )
Yhteinen päätöslauselmaesitys viimeaikaisista myrskyistä Euroopassa ( Parlamentti hyväksyi yhteisen päätöslauselman . )
Yhteinen päätöslauselmaesitys Lähi-idän rauhanprosessista Ennen äänestystä : Arvoisa puhemies , tässä tarkistuksessa on kyse yksinkertaisesti virheestä , joka on pujahtanut päätöslauselman tekstiin , 5 kohtaan .
Tarkistuksella halutaan saada teksti siihen muotoon , josta oli sovittu yhteistä päätöslauselmaa laadittaessa .
On siis kyse virheestä , jonka haluamme korjata tämän tarkistuksen avulla .
Arvoisa puhemies , olen pahoillani , että teen jotain sellaista , jota en tavallisesti tee , nimittäin selitän tarkistusehdotuksia .
Kollega de Clercq aloitti sen .
Sen vuoksi minun on otettava kantaa siihen .
Sovimme tekstistä siinä muodossa kuin se nyt on painettu .
Kyse on siitä , että vaadimme Israelia vetäytymään sen miehittämiltä alueilta Libanonissa .
Olemme sopineet nyt käsiteltävänä olevasta tekstistä .
Nyt liberaalit ja kenties myös muut tässä salissa haluavat poistaa tämän lauseen , joka sisältää Israelille esitetyn vaatimuksen vetäytyä Libanonista .
Se on heidän oikeutensa , mutta emme voi sanoa , että olisimme sopineet jotain sellaista .
Sovimme siitä , mitä tekstissä lukee . Kuten aivan oikein sanoittekin , emme keskustele tarkistuksista .
Siirtykäämme siis nyt äänestykseen .
( Parlamentti hyväksyi yhteisen päätöslauselman . )
Yhteinen päätöslauselmaesitys kansainvälisistä pääomavirroista ( Parlamentti hylkäsi yhteisen päätöslauselmaesityksen . )
Wurtzin ja muiden GUE / NGL-ryhmän puolesta esittämä päätöslauselmaesitys ( B5-0089 / 2000 ) pääomamaksujen verotuksesta ( Parlamentti hylkäsi päätöslauselmaesityksen . )
Goebbelsin ja muiden PSE-ryhmän puolesta esittämä päätöslauselmaesitys ( B5-0090 / 2000 ) pääomaveron ( Tobinin veron ) käyttöönotosta ( Parlamentti hylkäsi päätöslauselmaesityksen . )
Jonckheerin ja muiden Verts / ALE-ryhmän puolesta esittämä päätöslauselmaesitys ( B5-0091 / 2000 ) pääomaverosta ( Tobinin verosta ) ( Parlamentti hylkäsi päätöslauselmaesityksen . )
Coxin ja muiden ELDR-ryhmän puolesta esittämä päätöslauselmaesitys ( B5-0092 / 2000 ) Tobinin verosta ( Parlamentti hylkäsi päätöslauselmaesityksen . )
Cunhan laatima kalatalousvaliokunnan mietintö ( A5-0096 / 1999 ) komission vuosikertomuksesta neuvostolle ja Euroopan parlamentille kalastuslaivastojen monivuotisten ohjausohjelmien tilanteesta vuoden 1997 lopulla ( KOM ( 1999 ) 175 - C5-0109 / 1999 - 1999 / 2112 ( COS ) ) .
( Parlamentti hyväksyi lainsäädäntöpäätöslauselman . )
Äänestysselitykset Turmesin mietintö ( A5-0102 / 1999 ) Arvoisa puhemies , eläkeläispuolueen edustajana äänestin sen toimenpiteen puolesta , joka koskee hehkulappujen liitäntälaitteiden energiatehokkuutta , vaikka äänestinkin eräistä tarkistuksista , joita istuntosalissa ei kuitenkaan hyväksytty .
Olen todellakin samaa mieltä energiansäästöstä olen jopa jo jonkin aikaa lukenut kynttilänvalossa ne mietinnöt , joista minun pitää keskustella Euroopan parlamentissa antaakseni oman vaatimattoman panokseni energian säästämiseksi , mielestäni pitää käyttää tervettä järkeä ja ymmärtää , että tämän ei pidä johtaa niiden toimintojen täydelliseen hävittämiseen , jotka tarjoavat työtä Euroopan kansalaisille . .
( FR ) Loistelamppujen liitäntälaitteita koskevan komission direktiiviehdotuksen tarkoituksena on parantaa lamppujen energiatehokkuutta sekä vähentää niiden tehonkulutusta .
Komissio ehdottaa toimenpiteiden asteittaista ja tasapainoista toteuttamista .
Hyväksymällä useita tarkistuksia teollisuus- , ulkomaankauppa- , tutkimus- ja energiavaliokunta osoittaa , ettei se noudata tasapainovaatimusta , sillä se haluaa , että ferromagneettisten liitäntälaitteiden valmistus ja kaupan pitäminen lopetettaisiin ja että siirrytään yksinomaan elektronisten liitäntälaitteiden käyttöön .
Tässä äärimmäisessä vaatimuksessa ei oteta huomioon sen enempää energiansäästöön kuin teknologian kehitykseenkään liittyviä teknisiä ja tieteellisiä argumentteja .
Valiokunta näyttää sivuuttavan esimerkiksi sen tosiasian , että nykyään on olemassa vähän energiaa kuluttavia ferromagneettisia liitäntälaitteita , joilla on aivan oma paikkansa markkinoilla .
Huomattavasti vakavampaa on se , että teollisuusvaliokunnan mietinnössä sivuutetaan täysin kyseisen valiokunnan tekemien ehdotusten työllisyysvaikutukset .
Ferromagneettisten liitäntälaitteiden valmistuksen lopettaminen saattaisi johtaa monien tuotantopisteiden sulkemiseen ja useisiin irtisanomisiin esimerkiksi Vossloh-Schwabe de Colmarin tehtaassa .
Tämän vuoksi äänestin lopullisen mietinnön hyväksymistä vastaan niiden monien tarkistusten hyväksymisen jälkeen , joiden soveltamisella olisi vakavat seuraukset alan työllisyyteen .
Olen vedonnut neuvostoon , jotta se hylkäisi nuo hiljattain hyväksytyt tarkistukset .
Yhteinen päätöslauselma öljysaasteista Ranskan rannikolla Ranskan länsirannikon alueet ovat nyt öljyn saastuttamia säiliöalus Erikan haaksirikon vuoksi .
Olemme kaikki tietoisia siitä , että tämänkaltaisen tuhoisan onnettomuuden uusiutumisriski kasvaa jatkuvasti ajan myötä .
Alaskan rannikolla tapahtuneen Exxon Valdez -nimisen aluksen haaksirikon seurauksena Yhdysvalloissa vuonna 1990 hyväksytyssä lainsäädännössä nimittäin kielletään sellaisten öljyalusten pääsy Yhdysvaltain satamiin , jotka eivät täytä vahvistettuja ja tarkasti valvottuja turvallisuuskriteereitä .
Tästä seuraa vääjäämättä , että sellaisten öljyalusten määrä Euroopan vesillä kasvaa jatkuvasti , jotka eivät täytä edellä mainittuja kriteereitä , mikä taas lisää saastuttamisriskejä .
Tämän vuoksi Euroopan parlamentin on paneuduttava huolella ensisijaisesti näihin ongelmiin sekä saatava viipymättä ensin komissiolta ja myöhemmin jäsenvaltioiden hallituksilta varmuus siitä , että ne ryhtyvät kaikkiin toimenpiteisiin , joiden tarkoituksena on Euroopan rannikkoalueiden merenkulun ja matkailun turvaaminen .
On välttämätöntä perustaa viipymättä Euroopan operatiivinen merenkulkuvirasto , jonka ensisijaisena tavoitteena olisi koordinoida turvallisuusvalvontaa , jota sovelletaan Euroopan satamia vakiintunein ja yhdenmukaisin menetelmin käyttäviin öljyaluksiin .
Hyvät kollegat , päätöslauselmien laatiminen ja hyväksyminen on epäilemättä tarpeen , mutta nyt olisi tärkeää ryhtyä konkreettisiin , voimakkaisiin ja rohkeisiin toimiin , joilla voitaisiin estää uusien katastrofien syntyminen .
Yhteinen päätöslauselma myrskyistä Euroopassa Haluaisin omalta osaltani esittää useitakin huomioita ja havaintoja Eurooppaa ja varsinkin Ranskaa koetelleesta myrskystä : 1- Vaikka tuon myrskyn , kasvihuoneilmiön ja saastumisen välistä suoraa yhteyttä ei ole voitu kiistatta osoittaa , nämä tapahtumat antavat kuitenkin osviittaa siitä , kuinka meille käy tulevaisuudessa , jos jatkamme maapallomme ilmakehän surutonta saastuttamista .
2- Vaikka myös Euroopassa on usein " rakennettu alihintaan " , vaikka olemme suosineet ulkoisesti useimmiten hyvinkin rumia , vapaasti luontoon rakennettuja sähköverkkoja , tällaisen vääränlaisen säästämisen todelliset ja raskaat seuraukset ovat nyt nähtävissä .
3- Myrskyn tuhojen korjaamiseksi toteutetut toimet ovat paljastaneet paitsi avuttomuutemme myös kykyjemme rajallisuuden , mutta samalla myös voimakkaana ilmenneen solidaarisuuden tunteen sekä suuren merkityksen , jonka " julkisten palvelujen " käsite on saanut joissakin valtionyrityksissämme , joita johdetaan usein harhaan hallitsevan yltiöliberalistisen ideologian avulla .
Haluankin kiittää kaikkia yritysten työntekijöitä ja henkilökuntaa , jotka ovat uurastaneet herkeämättä ja ilmaiseksi kulkuyhteyksien korjaamiseksi , sähkön ja puhelinyhteyksien palauttamiseksi sekä auttaakseen tuhoista kärsivien perheiden uudelleen asuttamisessa .
4- Lopuksi toteaisin , että jos Eurooppa haluaa pysyä tai olla lähellä kansalaisia , sen on annettava merkittävä taloudellinen panos tuhojen korjaamiseksi !
Usein kovin varovaisten jäsenvaltioiden on niin ikään osoitettava tarvittavat taloudelliset välineet tuhoalueiden auttamiseksi .
Euroopan eri maita koetelleet myrskyt osoittavat yhteiskuntamme haurauden sen taloudellisesta ja teknisestä kehittyneisyydestä huolimatta .
Huomaamme nyt , ettemme ole turvassa ilmastokatastrofien , kuten tulvien , maanjäristysten tai vuorovesitulvien mahdollisilta tuhoisilta seurauksilta .
Jotkin maat ovat löytäneet ratkaisun ongelmaan , joka koskee tällaisten luonnonilmiöiden uhrien vahingonkorvauksia .
Ranska on niistä yksi esimerkki , mutta se onkin suuri maa , jolla on käytössään huomattavat resurssit .
Toisin on Ranskaa pienempien maiden laita .
Näin ollen Belgiassa on ollut jo kymmenisen vuotta käynnissä hanke luonnonkatastrofien uhrien vahinkojen korvaamiseksi .
Juuri Euroopassa onkin ollut käynnissä erilaisia , keskenään ristiriidassa olevia hankkeita .
Ensinnäkin on todettava , että vaikka ennen sisämarkkinoiden toteutumista oli mahdollista määrätä taksoja ja omavastuuosuuksia , enää tätä mahdollisuutta ei ole , mikä on mielestäni ihan normaalia .
Sitä vastoin on paljon vaikeampaa myöntää , ettei sellaisen keskinäisen vakuutuskassan perustaminen ehkä olekaan mahdollista , jossa Belgian markkinoilla toimivien yhtiöiden olisi otettava vakuutus .
Lisäksi valtiontakaus tulee kyseeseen ainoastaan , jos vakuutusyhtiöiden varat on käytetty loppuun ( suurten katastrofien sattuessa ) .
Eräs ensisijaisista tehtävistämme on kuitenkin myöntää onnettomuuden uhreille täysvakuudet rajoituksitta .
Jos kerran nämä uhrit ovat ilman omaa syytään joutuneet kohtalon armoille , pitäisikö heidän elämäänsä vielä entisestäänkin vaikeuttaa puutteellisella vakuutusturvalla ?
Sen vuoksi valtiontakaus on välttämätöntä , sillä yksikään perinteinen vakuutusyhtiö ei myönnä vakuuksia rajoituksitta .
Tämä on ainoa keino , jos kuluttajahinnat halutaan säilyttää kohtuullisina .
Perinteiseen vakuuttamiseen pyrkiminen vaikuttaisi vakuuttamisen sääntelyyn maailmanlaajuisesti , mikä tarkoittaa , että belgialainen vakuutuksenottaja joutuisi maksamaan osan Keski-Amerikassa riehuneen myrskyn aiheuttamista vahingoista .
Tarkoitus ei ole osoittaa epäsolidaarisuutta vaan luoda oikeudenmukainen järjestelmä , johon eivät pelkät markkinalait yllä .
Lisäisin vielä , että tämä on valtioille ainoa keino varmistua siitä , että järjestelmä toimii yleisten etujen noudattamisen nimissä siten , että samalla pidetään silmällä teknisten määräysten kertymistä ja käyttöä .
Jos tätä " silmälläpito-oikeutta " ei myönnetä , valtiot eivät koskaan suostu takuiden myöntämiseen .
Markkinoita hallitsevien luonnonlakien sanelema riskijaottelu voidaan välttää ainoastaan valvotun vakuutusjärjestelmän avulla .
Jos kansallista yhteisvastuujärjestelmää ei taata markkinalaeista vaikka vain väliaikaisesti poikkeavan järjestelmän avulla , haitalliset onnettomuusriskit karsiutuvat järjestelmän piiristä , vaikka se on tarkoitettu juuri tällaisilta riskeiltä suojaamiseen ( esim. jokien ranta-asutukset ) .
Sen vuoksi otankin esille kysymyksen , joka koskee poikkeamista eurooppalaisesta lainsäädännöstä ja perinteisestä kilpailulainsäädännöstä .
Tämä ajatus on sitä paitsi EY : n perustamissopimuksen mukainen .
Sopimuksen 87 artiklan 2 kohdassa mahdollistetaan valtiontuet " luonnonmullistusten aiheuttaman vahingon korvaamiseksi " .
Tällaisten luonnonmullistusten uusiutuminen on hyvin todennäköistä .
Meidän on jatkossakin löydettävä keinoja rahoittaa luonnonkatastrofien uhreille maksettavat korvaukset .
Väliaikainen poikkeaminen kilpailulainsäädännöstä saattaisi merkitä Belgian kaltaiselle maalle toivoa siitä , että tälle kiperälle ongelmalle löytyy ratkaisu .
Äänestin luonnollisesti myrskyjä ja öljysaasteita koskevien päätöslauselmien puolesta ja esitän syvimmän osanottoni näistä onnettomuuksista kärsiville kansalaisille .
Tunnen erityisen lämmintä sympatiaa niitä oman alueeni , Champagne-Ardennen , asukkaita kohtaan , joita joulukuun myrskyt koettelivat erityisen pahoin .
Olen pahoillani niistä uusista seurauksista , joita öljysaasteilla voi mahdollisesti olla Atlantin rannikkoalueiden paikkakunnille .
Olen nimittäin huolissani siitä , mitä mahdollisuuksia huvivenesatamille ja paikallisille yhteisöille on jäänyt , jos he haluavat voittaa Pavillon bleu 2000 -hankkeen .
Kunnat ovat tehneet Euroopan Pavillon bleu -hankkeen puitteissa valtavasti työtä jo 20 vuoden ajan kehittääkseen ympäristönäkökohdat huomioon ottavaa taloutta .
Pavillon bleu -hankkeessa on mukana viitisenkymmentä viiteen eri hallinnolliseen alueeseen kuuluvaa kuntaa , joita öljysaasteet ovat koetelleet .
Minua huolestuttavat niin ikään huhut , joiden mukaan Atlantilla Ranskan rannikko-osuudella liikennöiville sinisille laivoille osoitettuja avustuksia olisi vaadittu lykättäviksi .
Kuinka meidän itse asiassa pitäisi suhtautua rantojen menetettyyn maineeseen ja epäoikeudenmukaisuuteen , joka seuraisi siitä , että jotkin kunnat jäisivät tällöin ilman avustuksia , kun toisille niitä taas myönnettäisiin .
Onko meidän suostuttava myöntämään avustuksia vain tietyille kunnille niiden rantojen maineen palauttamiseksi turistien silmissä , vai pitäisikö meidän olla myöntämättä tukea yhdellekään niistä , jotta taataan edes jonkinasteinen oikeudenmukaisuus ?
Vaadin Yhdysvaltoja ja Euroopan unionia lievittämään näistä katastrofeista aiheutuvia ongelmia siten , että ne myöntäisivät tietenkin paitsi pitkän aikavälin rahoitustukea myös " moraalista " tukea ( jota myös näillä päätöslauselmilla annetaan ) kansalaisille , joiden mieltä öljyn tahrimat rannat sekä kaatuneet , jopa tuhoutuneet puut ja metsät ovat järkyttäneet .
Sillä on nyt merkitystä , miten aika käsitetään , koska kyse on vuosisadoista , kun puhumme Ranskan uudelleen metsittämisestä , eikä mistään lyhyen aikavälin projektista , josta monikansalliset yritykset puhuvat .
Yhteinen päätöslauselma Lähi-idän rauhanprosessista Arvoisa puhemies , olen etukäteen ilmoittanut , että haluan antaa äänestysselityksen , joka koskee Lähi-idän rauhanprosessia käsittelevää päätöslauselmaa .
Euroopan parlamentti on aikaisemmin ilmoittanut tukevansa Palestiinan valtiota ja se toistaa kantansa tämänpäiväisen päätöslauselman 2 ja 3 kohdassa .
Ruotsalaisena kristillisdemokraattina olen sitä mieltä , että Euroopan unioni voi Lähi-idässä osallistua sellaisen pysyvän rauhan rakentamiseen , joka perustuu erityisesti demokratiaan , poliittiseen moninaisuuteen , ihmisoikeuksien kunnioittamiseen , oikeuslaitoksen riippumattomuuteen sekä yhteiskunnalliseen ja ekologiseen markkinatalouteen .
Se saattaa onnistua , jos EU pystyy toimimaan sellaisella tavalla , joka herättää nykyistä enemmän uskottavuutta ja luottamusta Lähi-idän ainoan demokratian , Israelin , kansan keskuudessa .
Siksi 2 ja 3 kohdan maininta Palestiinan valtion mahdollisesta perustamisesta ei edistä tällaista luottamusta herättävää prosessia .
Yhdysvaltain poliittinen johto ei ole koskaan ilmaissut tukeaan Palestiinan valtion perustamiselle , mutta siitä huolimatta se nauttii alueella suurta luottamusta rakentavana rauhansovittelijana .
Tällainen asema sopisi myös Euroopan unionille .
Tänään annettu Palestiinan valtiota koskeva lausunto ei paranna EU : n mahdollisuuksia saavuttaa tällaista asemaa tulevaisuudessa .
Olen sen vuoksi jättänyt äänestämättä lopullisessa äänestyksessä . .
( IT ) Viimeaikaiset uutiset , jotka tulevat Tel Avivista osoittavat , että rauhan tiet , toisin kuin sallimuksen tiet , eivät valitettavasti ole päättymättömät .
Ne voivat mennä tukkoon tai tuhoutua terroristihyökkäysten seurauksena , ne voivat täyttyä viattomista uhreista , ne voivat sulkeutua tai ne voivat hidastaa niiden ihmisten ponnisteluja , jotka ovat hyväntahtoisia ja jotka myös vilpittömästi toivovat rauhaa .
Sharm el Sheikhin sopimukset ja Shepherdstownin neuvottelut ovat osoitus siitä , että alkuvaikeuksista ja alun erimielisyyksistä huolimatta on mahdollista saavuttaa sellaisia kompromissiratkaisuja , jotka vievät kohti rauhaa , jota ei valitettavasti vieläkään pystytä havaitsemaan näköpiirissä .
Se on piilossa attentaattien aiheuttamien savuverhojen takana , terrorismi on sen tiellä , se on kaikenlaisten fundamentalistien kauas karkottama , fundamentalistien , jotka ovat aina ja joka tapauksessa tasapainon ja turvallisuuden vihollisia .
Juuri turvallisuus on yksi onnistumisen perustekijöistä : ilman turvallisuutta ei voi olla rauhaa , ja ilman Lähi-idän rauhaa Välimeren alueella on jatkuvasti epävarmaa ja se on avoin kaikille merkillisille tapahtumille .
Toisaalta Israelin pääministeri Barakin asennetta voidaan ymmärtää , kun hän ehdotti palestiinalaishallinnon presidentti Arafatille , että he lykkäisivät 2-3 kuukaudella sen periaatteellisen sopimuksen lopullista allekirjoittamista , joka koskee vuodesta 1967 israelilaismiehityksen alaisena olevien palestiinalaisalueiden tulevan ja lopullisen statuksen pääpiirteitä , sopimuksen , joka oli määrä allekirjoittaa 13. helmikuuta .
Myös Israelin ja Syyrian välisten rauhanneuvotteluiden kolmannen kierroksen lykkääminen on osa epävarmuuden ilmapiiriä , joka juontuu varman turvallisuuden puuttumisesta .
Toisaalta näkemyksemme on se , että sellaisen uuden rajan luominen Israelin ja Syyrian välille , jolla varmistettaisiin rauhanomainen ratkaisu Golanin kukkuloita koskevalle kysymykselle ja jossa otettaisiin huomioon molempien maiden turvallisuusvaatimukset , on välttämätön ehto uusien rauhanomaisten suhteiden luomiseksi näiden kansojen välille ja uusien attentaattiriskien ja niistä aiheutuvien väkivaltaisuuksien loitontamiseksi .
Uusien Israelin ja Syyrian välisten sopimusten saavuttaminen koskettaa koko Välimeren aluetta ja sillä olisi ensisijainen merkitys uuden tasapainon aikaansaamiseksi Lähi-itään .
Olemme kuitenkin vakuuttuneita siitä , että maailmassa on ja toimii , joskus ennennäkemättömän julmasti , myös niitä , jotka vastustavat tasapainoa ja turvallisuutta .
He ovat rauhan todellisia vastustajia .
He käyttävät kaikkia keinoja hallitusten horjuttamiseksi ja epäjärjestyksen aikaansaamiseksi .
Heitä on jännitystilassa olevilla alueilla ja joskus he jopa aiheuttavat jännittyneisyyttä täysin tietoisesti jonkin neuvottelun keskeyttämiseksi tai lietsoakseen kansalaisten tunteita , jotta he onnistuisivat aiheuttamaan paineita hallituksille .
Euroopan pitää löytää rohkeutta näiden voimien paljastamiseksi ja eikä asettua rauhanprosessissa ainoastaan sovittelijaksi tai neuvonantajaksi diplomaattisella tasolla , vaan myös arvovaltaiseksi ja vahvaksi keskusteluosapuoleksi rauhan vastustajien edessä .
Kansainväliset suhteet eivät voi missään nimessä joutua aina väkivallan ja attentaattien tuhottaviksi .
Terrorismi siitähän tässä on kyse pitää tuomita ja sitä vastaan pitää taistella tauotta .
Me olemme lähellä israelilaisia ystäviämme joka kerta , kun he joutuvat silmittömän ja vastenmielisen terrorismin kohteeksi , mutta meidän pitää olla myös yhä tehokkaampia niitä vastaan , jotka antavat aseita terroristien käsiin .
Jos rauhan tiet eivät voi olla päättymättömät , meidän on ainakin pidettävä huoli siitä , että ne tiet , jotka johtavat kohti kuoleman kauppiaiden pysäyttämistä ja vaarattomiksi tekemistä , ovat loputtomat , sillä he ovat rauhan todellisia vihollisia .
Päätöslauselmat pääomaliikkeiden verotuksesta Arvoisa puhemies , hiljattain hylkäämässämme Euroopan parlamentin päätöslauselmassa pääoman kansainvälisistä liikkeistä käsiteltiin erittäin laaja-alaista ja tärkeää aihetta , mutta valitettavasti kovin pintapuolisesti ja hutiloiden .
Aihe olisi todellakin ansainnut perinpohjaisemman käsittelyn .
Päätöslauselman todellinen tavoite paljastui 9 kohdassa joidenkin hajanaisten huomioiden jälkeen .
Tavoitteena oli pyytää komissiota laatimaan kuuden kuukauden kuluessa kertomus kansainvälisiin spekulatiivisiin pääomaliikkeisiin kohdistuvan veron mielekkyydestä ja toteuttamiskelpoisuudesta .
Jos kysymystä lähestytään tästä näkökulmasta , joudun valitettavasti toteamaan , ettei tuon vaaditun kertomuksen laatimiselle ole mitään syytä .
Me kaikki tiedämme jo nyt , ettei pääomavero tule onnistumaan .
Spekulatiivisten pääomaliikkeiden erottaminen ei-spekulatiivisista on nimittäin mahdotonta , ellei sovelleta mielivaltaisia ja byrokraattisia kriteereitä , jotka vääristäisivät pääomien vaihtoa .
Vaikka tässä onnistuttaisiinkin , on vielä erotettava hyväksyttävissä oleva spekulaatiomuoto sellainen , jonka tarkoituksena on kyseenalaistaa keinotekoiset toimet reaalitalouden huomioon ottamisen tehostamiseksi vääränlaisesta spekulaatiosta , joka perustuu niin ikään mielivaltaisiin päätöksiin ja jonka tarkoituksena on muiden vahingoittaminen .
Näiden kahden spekulaatiomuodon erottaminen on vieläkin mahdottomampi tehtävä kuin tuo ensiksi mainitsemani .
Euroopan parlamentin päätöslauselma nykyisessä muodossaan on toisin sanoen eksynyt täysin aiheestaan .
Kysymys olisi kuitenkin voitu muotoilla toisin .
Mietinnössä olisi voitu pohtia sitä , olisiko kaikkien kansainvälisten pääomaliikkeiden olivatpa ne sitten mitä tahansa verottaminen järkevää ilman niiden erottelua , joka on mahdotonta .
Tällainen pohdinta olisi ollut järkevää , mutta myös se puuttui mietinnöstä .
Tuohon jälkimmäiseen kysymykseen vastaisin kuitenkin , että tämänkaltaisella yhdenmukaisella verolla ei kenties voida ratkaista valuuttakriisejä , jotka liittyvät hyvinkin usein todelliseen , huomaamattomaan taloudelliseen epätasapainoon .
Sen asemasta , että ottaisimme käyttöön uuden veron jota saatettaisiin sitä paitsi käyttää kuka ties minkä kassojen ylläpitämiseen , meidän olisi syytä tervehdyttää talouspolitiikkoja ja alentaa nykyisiä veroja ja kustannuksia , erityisesti työn osalta . - ( EL ) Mielestäni on myönteistä , että kysymys kansainvälisten pääomaliikkeiden verotuksesta on vihdoinkin tullut Euroopan parlamentin käsiteltäväksi ja päätettäväksi .
Tämä on ryhmämme , Euroopan yhtyneen vasemmiston , hyväksymä aloite , joka on myöhemmin saanut tukea myös muista ryhmistä .
Ongelma on erittäin suuri , kun ajatellaan , että maailman arvopaperimarkkinoiden päivittäinen vaihto nousee 1 800 miljardiin dollariin ja että hyödykkeiden ja palveluiden vuotuinen kauppa on 6 000 miljardin dollarin luokkaa , eli se vastaa siis neljän päivän pörssikeinottelua .
Puheenjohtaja Delors oli oikeassa verratessaan maailmantaloutta kasinoon .
On myönteistä , että Suomen eduskunta ja Kanadan parlamentti samoin kuin YK : n kauppa- ja kehityskonferenssi asettuivat kannattamaan pääoman verotusta .
Komission pitää laatia Tobinin veron tyyppinen ehdotus veron määräämisestä lyhytaikaisille keinottelumielessä tehdyille pääomaliikkeille , ja samoin Portugalin ja Ranskan pitää puheenjohtajakausillaan nostaa tämä kysymys prioriteeteikseen .
Tällaisen pienen mutta edistyksellisen veron pitää olla senmuotoinen , että se ei vaikuta kielteisesti varsinaiseen talouteen - kauppaan ja sijoituksiin - , ja sen pitää sallia varojen turvaaminen koulutukseen , ympäristöön ja kehitykseen .
Tämä toimenpide olisi ensimmäinen askel laadittaessa normatiivista verotusta koskevaa vaatimusta , jolla puututtaisiin jättiläismäiseksi paisuvaan kansainvälisen keinottelun ilmiöön .
Kannatan yhteistä päätöslauselmaehdotusta ja olen pahoillani , että kristillisdemokraatit ja liberaalit eivät sallineet sen hyväksymistä . .
( DA ) Olemme äänestäneet kompromissiehdotuksen puolesta , koska se sisältää hyviä tavoitteita .
Samalla meidän on kuitenkin huomautettava , että on ratkaisevaa , että keskustelua mahdollisen Tobinin veron käyttöönotosta käydään maailmanlaajuisesti kansainvälisillä ja kansallisilla foorumeilla , mutta se ei saa samalla johtaa siihen , että EU : n toimivalta kasvaa niiden kustannuksella .
Talousjärjestelmämme on osoittanut rajallisuutensa .
Rahataloudessa tapahtuvat muutokset ja reaalitalous jota nuo muutokset heiluttavat liiankin usein eivät ole sopusoinnussa keskenään .
Tiedossamme oleva työttömyyden lisääntyminen , pohjoisen ja eteläisen pallonpuoliskon välisen kuilun syveneminen ja köyhien määrän lisääntyminen maapallollamme ovat todisteena tästä ikävästä todellisuudesta !
Pääoman maailmanlaajuiset liikkeet horjuttavat taloudellista tasapainoa !
Sen vuoksi meidän on kartoitettava toimenpiteitä , joiden tarkoituksena olisi valuuttamarkkinoilla harjoitettavien toimien verottaminen , jotta voidaan vähentää epävakautta ja hillitä lyhyen aikavälin valuuttakeinottelua .
Talouden nobelisti James Tobinin suunnittelemalla verolla voitaisiin panna " kapuloita " liiankin hyvin voideltuihin spekulaation rattaisiin .
Verolla kerättävät suuret rahasummat toimivat argumentteina sen soveltamisen puolesta , sillä mehän tiedämme , että varovaisimpienkin arvioiden mukaan jo hyvin alhainen veroaste ( noin 0,05 % ) toisi lähes 600 miljardia frangia vuodessa !
Tästä syystä YK : n kauppa- ja kehityskonferenssi ( UNCTAD ) on ehdottanut , että tuo summa osoitettaisiin paitsi niille valtioille , joissa veroa ryhdytään kantamaan , myös varojen uudelleenjaosta vastaavalle rahastolle kaikkien köyhimpien maiden hyväksi .
Näin ollen vaurailta kansainvälisiltä kapitalisteilta kerättyjä varoja voitaisiin käyttää kansalaisten hyväksi ja valjastaa loistavalla tavalla epäsuotuisassa asemassa olevien maiden kehityksen kohottamiseen .
Näin me voisimme vihdoinkin todeta noudattavamme logiikkaa , jossa yhteisvastuu vie voiton itsekkyydestä .
Äänestin tämän päätöslauselman puolesta edellä mainitsemistani syistä ja olen tyytyväinen siihen , että parlamentti otti tämän aiheen uudelleen esille silläkin uhalla , että se suututtaisi ne häikäilemättömät keinottelijat , jotka horjuttavat toimillaan kaikkein haavoittuvaisimpia talouksia ja toisinaan jopa koko talousjärjestelmäämme , kuten hiljattaiset Kaakkois-Aasian talouskriisit ovat osoittaneet . .
( FR ) Äänestimme ja kannatimme Tobinin veroa koskevan keskustelun ottamista esityslistalle , sillä olemme vakuuttuneita siitä , että jo veron osittainenkin soveltaminen Euroopassa lisäisi yhteiskunnallista oikeudenmukaisuutta ja tasaisi vaurauden jakautumista .
Meillä ei tosin ole minkäänlaisia harhakuvitelmia siitä , että tällaisen veron käyttöönotto yksistään riittäisi poistamaan köyhyyden perimmäiset syyt , jotka ovat sidoksissa maapalloamme hallitsevaan talous- ja rahoitusjärjestelmään .
Äänestämme kaikkien niiden mietinnön kohtien puolesta , jotka vastaavat komissiolle suunnattua kehotusta tutkia Tobinin veron toimivuutta .
Sen sijaan emme tule hyväksymään sosialistien , Euroopan yhtyneen vasemmiston , vihreiden ja liberaalien esittelemän kompromissipäätöslauselman johdanto-osan kappaleita , joiden tarkoituksena on suojella ja säädellä vallitsevaa talousjärjestelmää ja taata maailmanlaajuisten rahoitusmarkkinoiden toiminta , jopa niiden pelkistäminen .
Työväen luokkataistelun henkeä noudattavat jäsenet äänestävät pääomaliikkeiden verotusta koskevaa kompromissipäätöslauselmaa vastaan .
Kansainvälisen rahoitusjärjestelmän vakauttaminen ja pelkistäminen ovat paitsi naurettavia myös utopistisia verukkeita , sillä päätöslauselmasta käy ilmi , että sen ensisijaisena tavoitteena on juuri tuon järjestelmän säilyttäminen .
Oma näkemyksemme on se , että ihmiskunnan olisi päästävä irti paitsi maailmanlaajuisen rahoitusjärjestelmän kohtuuttomasta asemasta myös itse rahoitusjärjestelmästä sekä siitä kapitalistisesta talousjärjestyksestä , jonka oleellinen osa tuo järjestelmä on .
Markkinoilla liikkuva lyhyen aikavälin spekulatiivinen pääoma ja kaikenlainen lyhytaikainen pääoma yleensä edustavat huomattavaa aineellista , sosiaalista ja inhimillistä yhteiskunnan tuhlausta .
Edustavatko Michelin- ja Alsthom-yhtiöissä käynnissä olevat irtisanomiset ja työpaikkojen lakkauttamiset joihin lähes kaikki Euroopan markkinoista kuitenkin hyötyvät suuryritykset ryhtyvät ainoana tavoitteenaan pörssiosakekurssiensa nostaminen normaalia pääomasidonnaista keinottelua tai toimintaa ?
Jos päätöslauselmassa olisi selväsanaisesti ehdotettu Tobinin veron käyttöönottoa , emme olisi äänestäneet sitä vastaan , jottei ääntämme sekoitettaisi niiden kapitalistisen järjestelmän varauksettomien ihailijoiden ääneen , jotka pitävät mitä tahansa huomattavaan pääomaan kohdistuvaa verotusta loukkauksena .
Oma ehdotuksemme työväenluokille on se , että ne ottaisivat poliittiseksi tavoitteekseen vaatia paitsi spekulatiivisen pääoman myös kaikkien kapitalististen suuryritysten voittojen sekä rikkaiden yksityisomaisuuden erittäin voimakasta verottamista , jotta valtion käsiin tällä tavoin ohjattuja varoja voitaisiin käyttää välttämättömien työpaikkojen synnyttämiseen julkisella sektorilla .
Yhteiskunnallinen oikeudenmukaisuus ei tosin ole saavutettavissa millään naurettavalla Tobinin verolla , eikä sillä voida edes haitata keinottelijoiden toimintaa .
Ja sen sijasta , että verolla voitaisiin estää kapitalistisen talouden häiriöitä ja epäoikeudenmukaisuutta , se on omiaan vain peittelemään niitä . .
( PT ) Yhteisessä päätöslauselmaesityksessä ilmaistut huolenaiheet ovat erittäin tärkeitä , koska ne liittyvät erääseen vakavaan ongelmaan .
Emme voi enää työntää päätämme pensaaseen ja teeskennellä , ettei mitään ongelmaa ole olemassa .
Kannatin siis kaikkia yhteisen päätöslauselmaesityksen kohtia lukuun ottamatta 4 kohtaa ja 8 kohtaa , joissa pidättäydyin äänestämästä siitä syystä , että niissä mentiin jo turhiin tai ennenaikaisiin yksityiskohtiin .
Yhteisen päätöslauselmaesityksen 4 kohdassa siksi , että mielestäni ei ole missään mielessä oikein tehdä pintapuolisia päätelmiä erittäin monimutkaisesta ongelmasta ; 8 kohdassa siksi , että siinä esitettiin välittömiä toimia avomerikeskuksia vastaan , mikä tasapainoisesta kokonaistilanteesta erotettuna aiheuttaa vaikeuksia Portugalille Madeiran tapauksessa .
Koska enemmistö kuitenkin oli sillä välin ehtinyt hyväksyä 8 kohdan , minun oli vastoin tahtoani pakko pidättäytyä myös lopullisesta äänestyksestä .
Olen pahoillani , ettei yhteistä päätöslauselmaa lopulta hyväksytty , mutta on välttämätöntä lähestyä asiaa uudestaan varovaisemmin mutta vaikutuksiltaan oikeansuuntaisin sanoin .
En ollut sittemmin samaa mieltä eri ryhmien päätöslauselmaesityksistä , joista äänestettiin erikseen , koska yhdessäkään niistä ei ollut sitä tasapainoa , joka yhteisessä päätöslauselmaesityksessä pyrittiin saavuttamaan .
Cunhan mietintö ( A5-0096 / 1999 ) Arvoisa puhemies , eläkeläispuolueen edustajana olen ilmaissut myönteisen kantani myös tästä toimenpiteestä , joka koskee kalastusohjelmien arviointia .
Minusta on oikein , että niitä kohtaan , jotka eivät noudata direktiivejä , sovelletaan sanktioita , mutta haluan myös sanoa , että tässä istuntosalissa perjantaina 17. joulukuuta pitämäni puheenvuoron jälkeen , siis viime vuosisadalla , huhu on kantautunut kaloille asti , jotka kirjaimellisesti koska ne eivät , kuten tiedämme , kykene puhumaan sanoivat minulle , että olin toiminut hienosti puhuessani niiden puolesta .
Pikkukalat pyysivät minua puhumaan niiden puolesta , varsinkin kun olen itse pikkukala , mutta myös niiden vanhojen kalojen puolesta , jotka haluaisivat elää pitkään ja pitävät myönteisenä sitä , että kalastusta rajoitetaan siellä , missä on epäkohtia .
Ne pyytävät minua myös mutta teen sen toisella kertaa esittämään niiden ehdotukset , jotka koskevat kalastusverkkojen kokoa , jotta ne voisivat elää pitkään ja päästä nekin eläkkeelle . .
( PT ) Äänestin tässä asiassa Portugalin Demokraattisen ja sosialistisen keskustapuolueen - Kansanpuolueen CDS-PP : n kannan mukaisesti : yhtäältä arvostelemme voimakkaasti yhteistä kalastuspolitiikkaa , joka on aiheuttanut paljon vahinkoa kalastukselle ja portugalilaisille kalastajille , ja suhtaudumme epäluuloisesti erityisesti komission jäsen Fischlerin toimintaan ; toisaalta olemme samaa mieltä Cunhan mietinnöstä , jossa komissiolta vaaditaan tehokkaita tarkastus- ja valvontatoimia .
Komissio ei todellakaan rankaise rikkomuksiin syyllistyviä maita ja näin se syrjii entistä enemmän velvollisuuksiaan noudattavia maita , kuten Portugalia .
Äänestin siis 6 kohdan ensimmäisen ja viimeisen osan puolesta , vaikka pidättäydyinkin äänestämästä kohdan keskimmäisten osien konkreettisesta rangaistuksesta - se on ennenaikaista , kun ei ole olemassa asianmukaista oikeusperustaa , ja tällainen sakko ei välttämättä sovi jälkimmäiseen tilanteeseen , kun kyse on pelkästä hallinnollisesta rikkomuksesta .
Pidättäydyin myös lopullisesta äänestyksestä , koska nämä kohdat oli sillä välin ehditty hyväksyä ja koska 5 kohdasta ei äänestetty erikseen .
CDS-PP on samaa mieltä mietinnön ja päätöslauselman huolenaiheista , mutta se ei toistaiseksi halua tukea samalla sellaista yhteistä kalastuspolitiikkaa , joka on käytännössä ollut Portugalille vahingollista .
Arvoisa puhemies , käytän työjärjestyspuheenvuoron , koska haluan sanoa , kuinka iloinen olenkaan nähdessäni teidät puhemiehen paikalla noin hyväkuntoisen ja -vointisen näköisenä äskettäisen sairautenne jälkeen !
Kiitos , äänestykset ovat päättyneet .
( Istunto keskeytettiin klo 12.44 , ja sitä jatkettiin klo 15.00 . )
 
KESKUSTELU TÄRKEISTÄ , AJANKOHTAISISTA JA KIIREELLISISTÄ ASIOISTA Esityslistalla on seuraavana keskustelu tärkeistä , ajankohtaisista ja kiireellisistä asioista .
 
- Tsetsenia Esityslistalla on ensiksi yhteiskeskustelu seuraavista Tsetsenian tilannetta koskevista päätöslauselmaesityksistä : Schorin ja Krehlin PSE-ryhmän puolesta esittämä päätöslauselmaesitys ( B5-0048 / 2000 ) Tsetsenian tilanteesta ; Haarderin ja muiden ELDR-ryhmän puolesta esittämä päätöslauselmaesitys ( B5-0065 / 2000 ) Tsetseniasta ; Markovin ja muiden GUE / NGL-ryhmän puolesta esittämä päätöslauselmaesitys ( B5-0067 / 2000 ) Tsetsenian sodasta ; Schroedterin ja muiden Verts / ALE-ryhmän puolesta esittämä päätöslauselmaesitys ( B5-0080 / 2000 ) Tsetsenian sodasta ; Oostlanderin ja muiden PPE-DE-ryhmän puolesta esittämä päätöslauselmaesitys ( B5-0082 / 2000 ) Tsetsenian tilanteesta .
Arvoisa puhemies , hyvät parlamentin jäsenet , parlamentti käsittelee taas kerran syystä Tsetsenian tilannetta .
Olemme korostaneet menneissä istunnoissa yhä uudelleen , että meitä kiinnostaa suuresti se , että Venäjän federaatio löytää tähän ongelmaan rauhanomaisen ja poliittisen ratkaisun .
Olemme vedonneet Venäjän hallitukseen , jotta se ei hoitaisi tätä asiaa tavalla , jolla se loukkaa kaikkia kansainvälisiä sopimuksia , jotka se on allekirjoittanut .
Valitettavasti emme voi havaita jännityksen lieventyneen tässä sodassa .
Päinvastoin !
Tilanne on muuttunut paljon huonommaksi .
Siviiliväestön tilanne Tsetseniassa on sietämätön .
Meillä ei ole mahdollisuuksia humanitaarisiin toimiin , vaikka olemme jatkuvasti korostaneet ja Venäjän federaatio vakuutti meille ainakin Istanbulin huippukokouksessa , että sekä ETYJin tarkkailijoiden että humanitaaristen järjestöjen edustajien on mahdollista päästä Tsetseniaan .
En voi muuta kuin toistaa , mitä parlamentissa on sanottu ja mitä haluamme vielä kerran korostaa yhteisessä päätöslauselmaesityksessä .
Me haluamme , että tähän konfliktiin löydetään poliittinen ratkaisu .
Kaikkia osapuolia on siksi kehotettava ryhtymään neuvottelemaan .
Haluamme helpottaa siviiliväestön asemaa kehottamalla Venäjän federaatiota vielä kerran sallimaan sen , että humanitaariset järjestöt pääsevät Tsetseniaan ja että ETYJin tarkkailijatkin voivat mennä Tsetseniaan .
Arvoisa puhemies , Tetenian sota alkoi suureksi osaksi syystä , joka liittyy ennemminkin Venäjän sisäpolitiikkaan kuin itse Tetenian tilanteeseen .
Pelkäänkin , että sodan loppumisesta ei ole paljonkaan toivoa ennen kuin Putinin voitto vahvistetaan maaliskuun 26. päivän vaaleissa , toisena vaihtoehtona on sodan päättyminen Venäjän totaaliseen voittoon ennen tuota päivää .
Tärkeää on se , mitä tapahtuu , kun konflikti aikanaan päättyy ja sitä on vaikea ennustaa .
On selvää , että ongelmat Teteniassa ja Pohjois-Kaukasuksella , jotka ovat Venäjän federaation köyhimpiä osia , eivät ole ohi , kun itse sota on ohi .
Kun teteenit pystyvät palaamaan omaan maahansa , he löytänevät sieltä vähän sellaista , jonka varaan he voivat rakentaa .
Lähimenneisyydessä , viime sodan jälkeen , Venäjän lupaamaa jälleenrakennusta ei tapahtunut ja ulkomaisen avun tarjoaminen oli vaikeaa sekä Venäjän että Tetenian ongelmien vuoksi .
Samalla on kuitenkin hyvä tarkastella myönteisiä asioita , esimerkiksi edistystä , jota on tapahtunut kolmessa itsenäisessä Kaukasian tasavallassa , Armeniassa , Azerbaidanissa ja Georgiassa .
Niissä ei ole enää sodanuhkaa ja eurooppalaisten toimielinten on hyvä olla tietoisia maissa vallitsevasta toisenlaisesta tilanteesta .
Sillä sellainenkin on mahdollista .
Arvoisa puhemies , Tsetsenian sota on jatkunut nyt neljä kuukautta .
Euroopan parlamentti on tuominnut sen ja vaatinut aselepoa ja poliittisen vuoropuhelun aloittamista .
Parlamentti on vaikuttanut siihen , että sinne annetaan humanitaarista apua ja että Euroopan unionin taloudellista apua siirretään tähän suuntaan .
Sodan ja siviiliväestön kärsimysten loppua ei ole näkyvissä , puhumattakaan konfliktin kestävästä ratkaisusta .
Onko EU tehnyt todella kaiken sen , mitä sen tehtävissä on ?
Neuvoston ja joidenkin jäsenvaltioiden , muun muassa Saksan , poliittiset , diplomaattiset ja taloudelliset reaktiot siihen , että Venäjä kieltäytyy jatkuvasti osallistumasta poliittiseen vuoropuheluun , ovat tosiasiassa olleet erittäin pidättyviä .
Euroopan unionin ja sen jäsenvaltioiden on tehtävä selväksi , etteivät ne voi hyväksyä aivan suhteetonta sotilaallisen voiman käyttöä Tsetsenian konfliktin ratkaisemiseksi eivätkä laajoja ihmisoikeuksien loukkauksia .
Euroopan parlamentin pitäisi pyrkiä Venäjän kanssa solmitun kumppanuus- ja yhteistyösopimuksen lakkauttamiseen , kunnes Venäjä myöntyy aselepoon .
Sen lisäksi meidän pitäisi kehottaa jäsenvaltioita toteuttamaan muita poliittisia , diplomaattisia ja taloudellisia pakotteita .
Aseidenvienti ja sotaa käyvien osapuolten taloudellinen tuki on lopetettava heti .
Venäjän oikeus suojella alueellista koskemattomuuttaan ja taistella terrorismia vastaan on kiistaton .
Kyse on siitä , millä keinoin sitä tehdään .
Venäjän kanssa käytävän vuoropuhelun ja sen kanssa tehtävän yhteistyön suhde sodasta johtuviin pakotteisiin on monimutkainen .
Emme saa nöyryyttää ja eristää Venäjää , kuten menneinä vuosikymmeninä usein tehtiin .
Molempia hyödyttävä yhteistyö ja kumppanuus Venäjän kanssa on Euroopan rauhanomaisen kehityksen välttämätön edellytys .
Euroopan unionin ulkopolitiikka on kuitenkin uskottavaa vasta , kun se ei kavahda johdonmukaisia poliittisia , diplomaattisia ja taloudellisia toimia sodan ja laajojen ihmisoikeusloukkausten yhteydessä .
Arvoisa puhemies , kollegani olivat eilen sitä mieltä , että nyt on oltu jo kuukausia siinä tilanteessa , että Tsetsenia on ollut esityslistan ensimmäisenä kohtana .
Mitä näistä kaikista vaatimuksista on seurannut ?
Meidän pitää jäsen Sakellariou sanoi sen jo hyvin selvästi toistaa jatkuvasti vaatimuksemme .
Olen sitä , että meidän ei pitäisi myöskään väsyä tekemään sitä , sillä niin kauan kuin väkivalta omaa siviiliväestöä kohtaan lisääntyy Venäjällä todella dramaattisesti , meidän on kohotettava täällä äänemme ja sanottava : " Lopettakaa !
Emme hyväksy tuota !
Se loukkaa kansainvälisiä ihmisoikeuksia !
Se ei ole Venäjän sisäinen asia . "
Sotarikosten määrä lisääntyy kaiken aikaa .
Ne kohdistuvat nuoriin , jotka on otettu kiinni pakolaisvirrasta , ja tänään toimistooni saapui luettelo , jonka puolueettomat tarkkailijat ovat laatineet ja johon on kirjattu useita tapahtuneita raiskauksia .
Islamilaisen yhteiskunnan naisethan joutuvat raiskauksen vuoksi erittäin vaikeaan tilanteeseen .
Sen vuoksi meidän on huolehdittava erityisesti heistä .
Nimenomaan monet pienet yksittäiset ihmiskohtalot vaativat meitä olemaan vaikenematta .
Nyt öljy on saastuttanut myös monet juomavesivarastot pommituksien seurauksena .
Pyydän kollegoitani hyväksymään vielä tämän tarkistuksen .
Se tehtiin vasta , kun olimme yhdessä keskustelleet päätöslauselmasta .
Emmehän me voi vain katsoa vierestä !
Toisin kuin Kosovossa , nämä 100 000 pakolaista ovat Ingusetiassa ilman kansainvälistä apua .
Pikkuriikkinen naapurivaltio on täysin ylikuormitettu .
Minun on pakko sanoa , että ihmettelen oikeastaan , että komissio ei vastaa ollenkaan vaatimuksiimme .
Odotan oikeastaan tänään hieman konkreettisempaa esitystä siitä , kuinka panette täytäntöön parlamentin päätökset ja Helsingin julistuksen .
Se , mitä eilen tarjositte , oli todella parlamentin halventamista !
Tässä yhteydessä odotan , että tutkitaan myös sitä , onko se , mitä Venäjällä tapahtuu , todella ...
( Puhemies keskeytti puhujan . )
Arvoisa puhemies , Venäjän federaation hallitus pitää itseään esimerkiksi Euroopan neuvoston täysiarvoisena jäsenenä .
Siitä seuraa velvollisuuksia , jotka menevät paljon pitemmälle kuin kaikki kansainväliset ihmisoikeuksien suojelusopimukset , ne menevät myös paljon pitemmälle kuin sotaoikeus .
Suhteet , jotka me olemme solmineet Venäjän kanssa sopimuksilla , osoittavat myös siihen suuntaan .
Tapa , jolla Venäjän hallitus yrittää ratkaista ongelmansa Tetenian kanssa , sotii kuitenkin niitä kansainvälisiä sääntöjä vastaan .
Voimme kuvitella , että terrorismiin ja esimerkiksi Dagestaniin kohdistuneeseen väkivaltaan oli vastattava .
Tetenian hallitsijoita ei voida noin vain nimittää järjestäytyneen demokraattisen oikeusvaltion edustajiksi .
He eivät esimerkiksi pystyneet estämään julmia sieppauksia ja panttivankien ottamista omalla alueellaan .
Venäjän käyttämät keinot ovat kuitenkin suhteettomia ja sinänsä tuomittavia ja tarkoitan tällä etenkin väestöön kohdistuneita pommituksia ja sitä tapaa , jolla maasta poistuvia ihmisiä on käsitelty .
Meidän velvollisuutemme on vastustaa sellaista toimintaa .
Ei siksi , että olisimme tyytyväisiä itseemme , sillä entisen siirtomaavallan kansalaisena olen tietoinen tällaisista sodista ja katumuksesta , joka syntyy noin 20-30 vuotta sen jälkeen , kun rikokset on tehty .
Venäjän ja Tetenian tilanne koskettaa meitä ja siksi esitämme tämän pyynnön .
Tuemmekin täysin päätöslauselmaa .
Siinä suuntaudutaan etenkin humanitaarisiin seikkoihin , tuen antamiseen , Tacis-ohjelman käyttämiseen tähän tarkoitukseen , diplomaattisiin neuvotteluihin ja mahdollisiin ETYJin käymiin neuvotteluihin Kaukasuksen vakaudesta .
Euroopan unioni haluaa tehdä yhteistyötä sellaisten kansainvälisten järjestöjen kanssa , joilta Venäjä odottaa ja kaipaa tukea .
Meidän on kuitenkin joka tapauksessa jatkettava tällaista vuoropuhelua Venäjän kanssa kaikilla mahdollisilla tavoilla , vaikka meidän pitäisikin olla tiukkoja .
Arvoisa puhemies , mikä on muuttunut niiden neljän kuukauden aikana , jolloin olemme käsitelleet tätä asiaa ?
Ensinnäkin on tapahtunut pääministeri Putinin pehmeä vallankaappaus erittäin taitavasti vuosituhannen vaihteen uudenvuodenpäivänä , joka nosti hänet erittäin mahtavaan asemaan , mutta teki hänestä samalla myös yhden sodasta eniten poliittisesti hyötyneistä ihmisistä meidän aikanamme .
Olen siitä huolimatta sitä mieltä , että hänen pitäisi käyttää valta , joka hänellä nyt on , sellaisen rauhan solmimiseen , josta kenraali de Gaulle käytti nimitystä paix des braves , urhoollisten rauha .
Kyse on siitä , että hänellä on nyt tilaisuus lopettaa tämä kauhea sota , vieläpä suhteellisen vahvassa asemassa .
Jos hän ei onnistu siinä , hänen haaveensa presidentin virasta voivat mahdollisesti hukkua vereen .
Toinen tärkeä kohta : jokin muukin on muuttunut , vieläpä venäläisessä julkisuudessa .
Siellä on luojan kiitos kritiikkiä .
Siellä on sotilaiden vanhempien esittämää kritiikkiä , viestimissä on kritiikkiä , ihmisoikeuksien puolustajien esittämää kritiikkiä .
He ovat vielä vähemmistönä , mutta se osoittaa , että Venäjän kansallakin on edelleen omatunto ja että emme saa vetää Venäjän kansaa vastuuseen sen johtajista .
Kolmas kohta : olen sitä mieltä , että itse Tsetseniassa on osoitettu ihailtavaa vastustusmieltä , minkä vuoksi minusta on vaikea hyväksyä päätöslauselmamme neljättä kohtaa , sillä ymmärrän täysin , että pyrimme suojelemaan Tsetsenian ihmisiä joutumasta kansanmurhan kohteeksi .
Olen sitä mieltä , että Euroopan unionin pitää lopultakin alkaa voimakas painostus siten , että pohdimme kumppanuussopimuksen 2 artiklaa , että komissio painostaa lopultakin neuvostoa , kuten parlamentti on tehnyt vähäisten mahdollisuuksien rajoissa alusta alkaen .
EU : n on oltava yksimielinen , eikä se saa jättää selkeän puheen puhumista Euroopan parlamentin harteille .
Humanitaarisesta avusta olen sitä mieltä , että jotkin sellaiset kansalaisjärjestöt häpeävät meitä , jotka ovat jo kauan onnistuneet konkreettisen avun antamisessa .
Kuulin onnistuneesta lastenruokakuljetuksesta .
Komissio ei kuitenkaan valitettavasti saa rakennettua vastaavia kanavia lähialueisiin , ja haluaisin todella kuulla komissiolta , miksi se ei onnistu .
Konkreettista humanitaarista apua on lopultakin onnistuttava antamaan kansanmurhaa vastaan , sillä se , mitä Tsetseniassa nyt tapahtuu , ei ole mitään muuta kuin kansanmurha .
Arvoisa puhemies , hyvät kollegat , emme ole puhuneet parlamentissa kaukasialaisten kansojen ja Venäjän ongelmista vasta tämä toisen sotilaallisen konfliktin aikana neljänä kuluneena kuukautena .
Olemme tehneet sitä menneisyydessä erittäin usein .
Emme ole kuitenkaan tähän mennessä edistyneet Venäjän ja tsetseenikansan välisen tämänhetkisen sotilaallisen konfliktin ratkaisemisessa .
Alueella ei ole vieläkään rauhaa , ja vaikka Euroopan parlamentti on ilmaissut poliittisen kantansa aina hyvin selvästi , emme ole tähän mennessä edistyneet .
Olen sitä mieltä , että duuman vaalien ja presidentti Jeltsinin eron jälkeen Venäjälläkin avautuu meille joitakin uusia poliittisia mahdollisuuksia .
Olen sitä mieltä , että sen lisäksi , että Euroopan parlamentti pohdiskelee järkeviä pakotteita , sen pitää yrittää käydä myös poliittista vuoropuhelua venäläisten poliitikkojen kanssa .
Duuman kokoonpano on toisenlainen kuin milloinkaan ennen , ja se antaa meillekin tilaisuuden löytää poliittisia liittolaisia tämän sotilaallisen konfliktin ratkaisemiseksi Tsetseniassa poliittisesti ja rauhan palauttamiseksi lopultakin sinne .
Tiedämme kaikki , että kaukasialaisten kansojen ongelmaa ei ole likimainkaan ratkaistu sotilaallisen konfliktin päättämisen jälkeenkään .
Sen jälkeen tarvitaan poliittista vuoropuhelua .
Tarvitaan poliittista yhteistyötä , sillä tämä konfliktihan ei ole syntynyt vasta äskettäin .
Se on syntynyt kaukasialaisten kansojen historiasta Venäjän osana ja Venäjän vastustajina ja maastakarkotuksien vastustajina ja Venäjän miehityksen vastustajina .
Olen sitä mieltä , että olisi Euroopan parlamentin kannalta erittäin hyvä asia , jos löytäisimme liittolaisia poliittiseen vuoropuheluun , joka jatkuisi myös sotilaallisen konfliktin jälkeen .
Arvoisa puhemies , meitä luonnollisesti suututtavat venäläisten barbaarimaiset hyökkäykset Tsetseniaan sekä se , kuinka Boris Jeltsin ja hänen lähipiirinsä ovat käyttäneet hyväksi joukkomurhia saadakseen Venäjän kansan unohtamaan kurjuuden , johon he ovat sen omalla politiikallaan syösseet .
Tsetseniassa tehdyillä murhilla kerätään nyt ääniä Moskovassa .
Suuttumuksemme ei kuitenkaan rajoitu vain tähän .
Kuinka lännen suurvaltojen yksituumainen passiivisuus on ymmärrettävissä , kun ne kehuvat olevansa mestareita inhimillisen ja sotilaallisen hätäavun toimittamisessa eivätkä epäröineet pommittaa Irakia ja entistä Jugoslaviaa ?
Nyt nuo samat suurvallat sulkevat silmänsä Venäjää johtavilta alkoholisoituneilta ja mafiaan sotkeutuneilta sisäpiireiltä .
Muistellaanpa vain Yhdysvaltain ja Euroopan johtajien innostuneita puheita , joissa he ylistivät Boris Jeltsinin ansioita .
Heidän veljeilynsä Venäjän hallituksen kanssa on osoitus siitä , että markkinalakien palauttaminen on heille tärkeämpää kuin kansalaisoikeuksien puolustaminen .
Meidän on tehtävä loppu tällaisesta häpeällisestä tekopyhyydestä ja vaadittava Venäjän joukkojen välitöntä vetäytymistä sekä itsemääräämisoikeutta , siis itsenäisyyttä Tsetsenian kansalle .
Arvoisa puhemies , arvoisa komission jäsen , hyvät kollegat , haluaisin nyt antaa tunnustukseni ylikansallisen radikaalipuolueen jäsenelle , omaan ylikansalliseen puolueeseeni kuuluvalle jäsenelle , Dimitri Neverovskylle , joka tuomittiin kahdeksi vuodeksi vankilaan aseista kieltäytymisestä ja Tsetsenian sodan vastustamisesta .
Haluaisin niin ikään antaa tunnustukseni tuo samaisen puolueen jäsenille , jotka ainoina osoittivat mieltään Moskovassa Tsetsenian sotaa vastaan .
Parlamentin jäsen Schroedterin muistuttamista syistä emme valitettavasti voi kuitenkaan antaa tunnustusta komission jäsenellemme , Poul Nielsonille , joka ei ole edes neljässä kuukaudessa löytänyt sopivaa hetkeä käydäkseen Tsetsenian sota-alueella taivuttaakseen Euroopan unionia vastaamaan edes humanitaarisesti en siis tarkoita poliittisesti vaan humanitaarisesti tyydyttävällä tavalla maassa meneillään olevaan tragediaan .
Tilanne on mielestäni erittäin vakava .
Toivoisin , että komission jäsen Nielson matkustaisi vihdoin lähipäivinä Tsetsenian sota-alueelle sekä Ingusiaan huolehtimaan pakolaiskysymyksestä .
Arvoisa puhemies , lainaan kahden tetenialaisen pakolaisnaisen sanoja .
Ensimmäinen lainaus : Poikani on 13-vuotias .
Jos palaamme takaisin , pelkään , että venäläiset pidättävät hänet ja hän katoaa .
Toinen lainaus : venäläiset eivät ole vapauttajia vaan valloittajia .
Ennen meitä terrorisoivat islaminuskoiset .
Nyt sen tekevät venäläiset sotilaat .
Pohjois-Kaukasuksen verenvuodatuksesta ei näytä tulevan loppua .
Ilman pienintäkään epäröintiä Venäjän pääministeri ja virkaa tekevä presidentti Vladimir Putin sanoi Euroopan neuvoston viralliselle valtuuskunnalle , että sen ei pidä pohjata Kremliin kohdistuvaa kritiikkiään propagandamateriaaliin .
Moskovassa ollaan todellakin oltu tällä kertaa alusta lähtien huolissaan tämän toisen , muutaman vuoden sisällä käytävän Tetenian sodan käsittelystä julkisuudessa .
Siitä ei ole kuitenkaan ollut hyötyä .
Suuren teteenipakolaisjoukon kertomukset puhuvat puolestaan .
Kaikki venäläiset poliitikotkaan eivät anna Putinin ja hänen neuvonantajiensa komennella ja pelotella itseään .
Uudistusmielinen presidenttiehdokas Grigori Javlinski on esimerkiksi sanonut suoraan , että on rikos käyttää sotaa vaalitarkoituksiin .
Javlinski kannattaa vuoropuhelua Tetenian johtajien ja väestön kanssa .
Tämä venäläinen ajattelutapa ansaitsee tukemme .
Todellinen uhkaava vaihtoehto on jokseenkin toivoton sissisota .
Esillä oleva , poliittisesti tasapainoinen Euroopan parlamentin päätöslauselma pyrkii joka tapauksessa estämään tämän hirvittävän ja vaarallisen vaihtoehdon .
Voimme mitata sen vaikutuksen joka tapauksessa , kun Putinin ulkoministeri , Ivanov , tulee ensi viikolla Strasbourgiin Euroopan neuvoston kokoukseen .
Arvoisa puhemies , arvoisat kollegat , me olemme painostaneet Venäjää poliittiseen ratkaisuun Tsetseniassa .
Sanktiouhkamme eivät ole johtaneet tulokseen .
Jotta Tsetsenian poliittiseen ratkaisuun voidaan vaikuttaa , tästä asiasta tulee mielestäni avata poliittinen keskustelu Venäjän johdon kanssa , siis poliittisin keinoin poliittiseen ratkaisuun uuden johdon kanssa .
70 prosenttia duuman jäsenistä on uusia , ja Venäjällä on uusi virkaatekevä presidentti .
Tämä virkaatekevä presidentti on ilmaissut halunsa poliittiseen keskusteluun .
Hän on jo tavannut Euroopan neuvoston delegaation ja keskustellut sen kanssa kolmen tunnin ajan .
Ehdotukseni on , että parlamentin valtuuskunta menee Moskovaan nimenomaan poliittisiin keskusteluihin uuden johdon kanssa .
Toiseksi ehdotan , että ulkoasioista vastaava komission jäsen Christopher Patten niin ikään avaa poliittiset keskustelut Tsetsenian tilanteesta .
Poliittisilla keinoilla voidaan vaikuttaa poliittiseen sotaan , josta nyt on kysymys . .
( FR ) Arvoisa puhemies , komissio pitää edelleen tiukasti kiinni kumppanuus- ja yhteistyösopimukseen sekä yhteiseen strategiaan perustuvasta pitkän aikavälin yhteistyökumppanuudesta Venäjän kanssa , jotta Euroopan turvallisuutta ja vakautta voidaan lujittaa entistä laajemmissa puitteissa .
Näin ollen komissio katsoo parlamentin selkeän kannanoton mukaisesti , että kaikkien viestintäkanavien katkaiseminen olisi virhe .
Meidän on ennen kaikkea kyettävä keskustelemaan Venäjän edustajien kanssa Tsetsenian tilannetta koskevista perinpohjaisista erimielisyyksistämme ja syvästä huolestamme .
Helsinkiin kokoontuneessa Eurooppa-neuvostossa viestitettiin erittäin selväsanaisesti Tsetsenian siviiliväestön kriittisestä tilanteesta sekä siitä , että Venäjän on noudatettava humanitaarisen oikeuden sääntöjä erityisesti kysymyksissä , jotka koskevat Groznyin asukkaille annettua uhkavaatimusta , väkivallan kohtuutonta käyttöä , siviiliväestöön kohdistuvaa valikoimatonta voimainkäyttöä , avustusjärjestöjen toimittaman humanitaarisen avun varman ja nopean perillemenon esteitä sekä Tsetsenian oikeutettujen viranomaisten kanssa harjoitettavan todellisen poliittisen vuoropuhelun puutetta .
Tilanne ei ole parantunut Helsingin huippukokouksen jälkeen .
Vaikka Groznyin kansalle annettua uhkavaatimusta ei olekaan pantu täytäntöön , olemme edelleen äärimmäisen huolissamme siviiliväestön ahdingosta ja erityisesti Groznyiin saarroksiin jääneistä ihmisistä .
Olosuhteet humanitaaristen operaatioiden suorittamiselle ovat edelleen vaikeat .
Sotilaalliselle konfliktille ei ole ratkaisua näköpiirissä , kun otetaan huomioon , että Venäjän joukoilla on vastassaan suhteellisen voimakas vastustus .
Venäjän virkaa tekevä presidentti Vladimir Putin puhuu jo pitkitetystä operaatiosta .
Pelot levottomuuksien leviämisestä naapurimaahan Georgiaan kasvavat .
Puheenjohtajavaltio ja komissio työskentelevät aktiivisesti Helsingin Eurooppa-neuvoston päätelmien soveltamiseksi .
Toisin sanoen ne tutkivat uudelleen yhteisen strategian täytäntöönpanoa , jättävät soveltamatta yhteistyösopimuksen tiettyjä määräyksiä ja soveltavat sen sijaan tiukasti siihen sisältyviä kaupallisia määräyksiä , harkitsevat Tacis-varojen siirtoa humanitaarisen avun hyväksi sekä muuttavat Tacis 2000 -ohjelman luonnetta siten , että sen tarkoitus olisi toimia perusohjelmana , jonka sovellusalaa rajataan .
Jäsenvaltioiden ulkoministerit keskustelevat näistä kysymyksistä ensi maanantaina pidettävässä yleisten asioiden neuvostossa .
On selvää , ettemme voi nyt ennakoida tuon neuvoston tuloksia .
Mutta tulen pitämään huolen siitä , että kollegalleni , komission jäsen Chris Pattenille , tiedotetaan tässä keskustelussa esille otetuista kysymyksistä , jotta hän voi välittää ne neuvostolle .
Lopuksi haluaisin korostaa , että Helsingissä annettua julkilausumaa on jo toteutettu konkreettisin toimin , joissa on otettu huomioon erityisesti parlamentin näkökohtia , joita ovat tieteellisen ja teknologisen sopimuksen allekirjoittamisen lykkääminen sekä kaupallisten määräysten ehdoton soveltaminen , joka aloitettaisiin teräsalalla toteutettavista toimista , joiden tarkoituksena on vastustaa rautaa sisältämättömien metallijätteiden vientimaksuja .
Lisäksi komissio on päättänyt , ettei se pyydä budjettivallan käyttäjää siirtämään edellisenä vuonna käyttämättä jääneitä , Venäjän elintarvikeapuohjelmalle osoitettuja määrärahoja .
Arvoisa puhemies , onko komission jäsen Nielson jättänyt eroanomuksensa ?
Se , ettei komission jäsen Pattenia ole täällä kuultu häntä koskevissa asioissa on ymmärrettävää , mutta humanitaarisista asioista vastuussa oleva komission jäsen Nielson ei ole edes saapunut paikalle . Emme keskustele tästä , mutta tiedän , että on olemassa lieventäviä asianhaaroja sen osalta , miksi komission jäsen Nielson ei voi olla täällä kanssamme tällä viikolla .
Puhemies ilmoitti tästä maanantain istunnossa .
Hän sanoi , että komission jäsen Nielson oli kirjoittanut hänelle henkilökohtaisesti selittääkseen , miksi hän ei voinut osallistua tämän viikon täysistuntoon .
Arvoisa puhemies , komission jäsenillehän voidaan tavallisesti esittää lyhyitä kysymyksiä .
Halusin vain konkreettista tietoa koska tähän kysymykseen ei vastattu , onko humanitaarista apua annettu , kyllä vai ei ?
Tarkoitan tähän mennessä , siis ei tulevaisuudessa vaan nyt , konkreettista apua . Annan komission jäsenelle mahdollisuuden vastata , jos hän haluaa , mutta lisäpuheenvuorojen pyytäminen ei ole tärkeitä , ajankohtaisia ja kiireellisiä asioita koskevan keskustelun sääntöjen mukaista .
Näiden keskustelujen aikataulu on erittäin kireä .
Jos komission jäsen kuitenkin haluaa käyttää puheenvuoron , annan sen hänelle . .
( FR ) Arvoisa puhemies , komission jäsen Nielson on jo aiemmin korostanut humanitaarisen avun perillemenossa ilmenneitä vaikeuksia .
Juuri tämä on ongelman ydin . Yhteiskeskustelu on päättynyt .
Äänestys toimitetaan klo 17.30 .
 
- Norsunluurannikko Esityslistalla on seuraavana yhteiskeskustelu seuraavista Norsunluurannikon tilannetta koskevista päätöslauselmaesityksistä : Carlottin ja Sauquillo Pérez del Arcon PSE-ryhmän puolesta esittämä päätöslauselmaesitys ( B5-0049 / 2000 ) Norsunluurannikon tilanteesta ; Van den Bosin ELDR-ryhmän puolesta esittämä päätöslauselmaesitys ( B5-0063 / 2000 ) Norsunluurannikosta ; Sjöstedtin ja Alavanosin GUE / NGL-ryhmän puolesta esittämä päätöslauselmaesitys ( B5-0068 / 2000 ) Norsunluurannikon tilanteesta ; Rodin ja muiden Verts / ALE-ryhmän puolesta esittämä päätöslauselmaesitys ( B5-0077 / 2000 ) Norsunluurannikosta ; Novellin ja muiden PPE-DE-ryhmän puolesta esittämä päätöslauselmaesitys ( B5-0087 / 2000 ) Norsunluurannikon vallankaappauksesta .
Arvoisa puhemies , huonojen hallitusten pitää poistua äänestysten kautta eikä kiväärinpiipun avulla .
Se pätee myös Norsunluurannikkoon .
Se oikeutetusti suuri tyytymättömyys , joka kohdistui Bedin hallitukseen , ei oikeuta vallankaappaukseen .
Nyt on kyse siitä , että uudet vallanpitäjät pitävät sanansa ja palauttavat demokratian , laativat perustuslain lyhyen ajan sisällä ja pitävät vapaat vaalit kansainvälisen tarkkailun alaisena viimeistään kesäkuussa .
On myös olennaista , että korruptioon puututaan .
Jos uusi hallitus ei pidä lupauksiaan , yhteistyösopimus Euroopan unionin kanssa on purettava .
Kansallisen yhtenäisyyden hallituksella on hyvin vähän aikaa palauttaa kansainvälinen luottamus .
Mitä nopeammin se itse häviää vaalien seurauksena sitä parempi .
Kompromissipäätöslauselmassa Norsunluurannikon tilanteesta vaaditaan demokraattisen oikeutuksen palauttamista .
Mutta mistä tässä on kyse ?
Norsunluurannikon kansa ei ole koskaan kokenut todellisia vapaita vaaleja eikä demokraattisia oikeuksia ja vapauksia sen enempää Ranskan häpeällisen siirtomaavallan , Houphouët-Boignyn diktatuurin , Konan Bedién yhtä autoritaarisen kuin korruptoituneenkin hallinnon kuin kenraali Robert Guein sotilashallituksenkaan jälkeen .
Demokratiaa koskevien tekopyhien sanojen taakse piiloutuvassa päätöslauselmassa kannetaan huolta ennen kaikkea valtion arvovallan palauttamisesta ja omaisuuden turvaamisesta .
Tunnemme solidaarisuutta Norsunluurannikon kansan suurta enemmistöä , eli niitä työntekijöitä , työttömiä ja pienviljelijöitä kohtaan , joilla ei ole mitään ja joilla on jo ennestäänkin vaikeuksia tulla toimeen .
He ovat diktatuurin ja kurjuuden lisäksi joutuneet jatkuvasti alistumaan valtion pakkovaltaan .
Haluan myös muistuttaa Ranskan valtion kuten myös kaikkien hallitusten vastuusta siitä , että se on tukenut paitsi Norsunluurannikon yksipuoluejärjestelmää myös mainostanut sitä vakauden , jopa demokratian malliesimerkkinä muille Afrikan maille .
Kaiken tämän se on tehnyt ainoastaan sen vuoksi , että maassa rikastumaan päässeet ja samalla maata köyhdyttävät Ranskan suuret teollisuusryhmittymät voisivat säilyttää siellä omat etunsa .
Meidän on nyt siis pestävä oma likapyykkimme , sillä jos Guein todellinen sotilashallitus ja Bedién valheellinen demokratia ovat tuomittavia , paljon tuomittavampia ovat suurvallat sekä niiden tuki köyhien maiden diktatuureille .
Arvoisa puhemies , arvoisa komission jäsen , joitakin kuukausia sitten kuulin Johan Van Hecken tuomitsevan täällä tiukasti ja oikeutetusti Norsunluurannikon silloisen hallituksen , joka syöstiin vallasta vallankaappauksen yhteydessä .
Olen samaa mieltä niiden kollegoiden kanssa , jotka sanovat : se ei ole oikea tapa .
Sellaisessa maassa ei ole kuitenkaan monta hyvää tapaa saada jotakin aikaan .
Se hallitus oli huono hallitus .
Toivomme nyt , että voidaan käynnistää prosessi , sillä demokratia ei kuulu mielestämme vain vaaleihin .
Demokratia on prosessi ja Lomén sopimuksen artikloiden perusteella haluamme muistuttaa siitä , että neuvottelut voivat ehkä saada aikaan toivotun tuloksen , mikäli Euroopan maat osallistuvat niihin tiiviisti .
Olisi voitu myös valita maan jättäminen välittömästi Lomén sopimuksin perustuvan avun ulkopuolelle .
Uskon kuitenkin , että valittu menettely tarjoaa joitakin mahdollisuuksia sillä ehdolla , että me olemme täysin selvillä siitä , mihin pyrimme ja että olemme valmiita auttamaan tätä maata tehokkaasti .
Arvoisa puhemies , hyvät kollegat , Norsunluurannikolla 24. joulukuuta tehty sotilasvallankaappaus keskeytti rajulla tavalla maan demokratisoitumisprosessin .
Minua edeltäneet puhujat sanoivat jo oikeastaan lähes kaiken Norsunluurannikon edellisen hallituksen puutteista .
Maassa on esitetty lahjontasyytteitä .
On selvää , että on olemassa riskejä lähitulevaisuudessa pidettävien presidentinvaalien tulosten manipuloinnista .
Käytänkin nyt tilannetta hyväkseni kiinnittääkseni parlamentin huomion erääseen toiseen maahan , josta ei juuri puhuta , nimittäin Senegaliin , jossa pidettäviin presidentinvaaleihin liittyy sama manipuloinnin riski kuin Norsunluurannikolla .
Mutta meidän on täsmennettävä , ettei näillä riskeillä voida puolustella Norsunluurannikon sen enempää kuin muidenkaan maiden tapahtumia .
Sotilasvallankaappauksella ei voiteta eikä tulla koskaan voittamaan mitään demokratian hyväksi .
Hyvät jäsenet , parlamentin on tuomittava sotilasvallankaappaus , mutta tämä ei tietenkään yksistään riitä .
Norsunluurannikolla on perustettu väliaikainen hallitus , joten Euroopan parlamentin on painostettava maata järjestämään kansainvälisen yhteisön tarkkailijoiden valvonnassa ja luotettavien vaaliluetteloiden pohjalta vapaat ja avoimet vaalit jo vuoden 2000 kesäkuussa , kuten Länsi-Afrikan maiden talousyhteisö on vaatinut .
Samalla vaadin , että sotilasvallankaappauksen yhteydessä pidätetyt poliittiset päättäjät vapautetaan .
Sananvapaus ja ihmisoikeuksien kunnioittaminen on varmistettava uudelleen .
Parlamentin on näin ollen seurattava tarkoin komission toimia ja pyydettävä neuvottelujen käynnistämistä Euroopan unionin ja Norsunluurannikon välisen yhteistyön mahdollisesta keskeyttämisestä .
Hyvät naiset ja herrat , arvoisa puhemies , hyvät kollegat , sekä parlamentin että oikeuden voittoa voimainkäytöstä toivovien on vastedes jatkuvasti pohdittava , kuinka demokratia voidaan palauttaa Norsunluurannikolle .
Arvoisa puhemies , arvoisa komission jäsen , demokratia on Afrikassa edelleen äärimmäisen herkästi vahingoittuva .
Se on jälleen kerran käynyt ilmi Norsunluurannikolla , joka kuitenkin on maa , joka oli malliesimerkki kohtalaisesta poliittisesta ja taloudellisesta vakaudesta .
On totta , että Bedién hallinto oli viime aikoina huonontunut nopeaan tahtiin .
Kansainvälinen valuuttarahasto , Maailmanpankki ja Euroopan unioni jäädyttivät apunsa Norsunluurannikolle viime vuonna avoimuuden puutteen ja valtion varojen väärinkäytön vuoksi .
Poliittinen tilannekin oli huono .
Presidentti alkoi osoittaa autoritaarisia ja alistavia piirteitä , etenkin silloin , kun hän raivasi tärkeimmän kilpailijansa Wataran pois tieltä erittäin epäilyttävällä tavalla .
Ovatko kaikki nämä seikat sellaisia , että ne oikeuttavat vallankaappauksen ?
Se on ydinkysymys .
En voi välttyä siltä vaikutukselta , että Euroopan unioni suhtautuu Norsunluurannikkoon paljon lievemmin kuin se on suhtautunut muihin maihin vastaavissa tilanteissa .
Ei oikeastaan ole mahdollista rangaista Burundin vallankaappausta kauppasaartoa tukemalla ja samanaikaisesti siirtyä normaaliin päiväjärjestykseen Norsunluurannikolla .
Jättämällä tämä vallankaappaus tuomitsematta annetaan alibi Afrikan sotilasjohtajille ottaa valta aseilla .
Siksi Euroopan unionin on pidettävä painetta yllä ja asetettava oikeusvaltion ja demokratian palauttaminen vapaiden ja rehellisten vaalien avulla välttämättömäksi ehdoksi ennen minkäänlaisen yhteistyön jatkamista Norsunluurannikon kanssa .
Älkäämme mitatko kahdella mitalla .
Arvoisa puhemies , mielestäni ei ole olemassa hyviä ja huonoja vallankaappauksia .
Sotilaalliset ratkaisut ovat missä tahansa maailman kolkassa ehdottomasti lyhytnäköisiä ratkaisuja . .
( FR ) Arvoisa puhemies , komissio , puheenjohtajavaltio ja jäsenvaltiot ovat ilmaisseet syvän huolensa sotilasvallankaappauksen aiheuttamasta julkisten ja laillisten instituutioiden hajoamisesta .
Euroopan unioni on jo aiemmin seurannut erittäin tarkoin Norsunluurannikon tilanteen kehittymistä silmällä pitäen oppositiojohtajien pidättämistä ja vangitsemista , Ouattaralle osoitetun etsintäkuulutuksen toteuttamista , maan etnisten ryhmien välisten jännitteiden kehittymistä sekä taloudellisen tilanteen huononemista .
Ensisijaisena tavoitteenamme on nyt edistää oikeusvaltion aseman pikaista palauttamista sekä demokraattisten instituutioiden normaalin toiminnan palauttamista maahan .
Tässä tarkoituksessa komissio on päättänyt aloittaa Lomén sopimuksen 366 a artiklan mukaisen neuvottelumenettelyn .
Menettely vastaa edellisenä vuonna Nigeriin ja Guinea-Bissauhun sovellettua menettelyä .
Neuvosto on hyväksynyt menettelyä koskevan ehdotuksen .
Komissio ja neuvosto ovat lähettäneet kehotuksen Norsunluurannikon viranomaisille .
Heillä on kaksi viikkoa aikaa vastata kehotukseen .
Neuvottelumenettelyssä on sittemmin päästävä tulokseen yhden kuukauden määräajassa .
Euroopan parlamentille tiedotetaan neuvottelujen kulusta .
Neuvottelujen tavoitteena on laatia yksityiskohtainen selvitys Norsunluurannikon tilanteesta , korostaa Euroopan unionin antamaa merkitystä Lomén sopimuksen 5 artiklan perusvaatimusten , eli oikeusvaltion , demokratian ja ihmisoikeuksien , noudattamiselle , tutustua seikkaperäisesti Norsunluurannikon tavoitteisiin , jotta varmistetaan edellä mainittujen vaatimusten noudattaminen sekä päästä sopimukseen toimista , joihin on ryhdyttävä kyseisten perusvaatimusten rikkomusten korjaamiseksi .
Komissio ja neuvosto valmistelevat neuvotteluja , mutta voin sanoa jo nyt , että tavoitteenamme on saada Norsunluurannikon viranomaiset päättäväisesti sitoutumaan maan perustuslain mukaisen järjestyksen palauttamiseen sekä ilmoittamaan sitä koskevasta aikataulusta .
Jos neuvottelutulokset eivät kuitenkaan tyydytä Euroopan unionia , se voi ryhtyä asianmukaisiin toimiin , joihin voivat tarpeen vaatiessa kuulua myös yhteistyön täydellinen tai osittainen keskeyttäminen Norsunluurannikon kanssa .
Keskeyttämistä ei ole tähän mennessä vielä ehdotettu , sillä emme halua kansalaisten joutuvan kärsimään tilanteesta .
Näin ollen yhtäkään uutta rahoituspäätöstä ei toistaiseksi hyväksytä lukuun ottamatta kaikkein köyhimmälle väestönosalle tarkoitettuja humanitaarisen avun hankkeita .
Lopuksi voin vakuuttaa , että komissio antaa erittäin suuren painoarvon Norsunluurannikon kanssa lähipäivinä aloitettaville neuvotteluille .
Komissio seuraa jatkossakin tarkoin maan tilanteen kehittymistä sekä ihmisoikeuksien noudattamista , mistä Euroopan parlamentille myös tiedotetaan . Keskustelu on päättynyt .
Äänestys toimitetaan klo 17.30 .
 
- Ihmisoikeudet Esityslistalla on seuraavana yhteiskeskustelu seuraavista päätöslauselmaesityksistä : Egypti - Karamanoun PSE-ryhmän puolesta esittämä päätöslauselmaesitys ( B5-0052 / 2000 ) Egyptin koptilaisten ja muslimien välisistä uskonnollisista väkivaltaisuuksista ; Le Penin ja muiden TDI-ryhmän puolesta esittämä päätöslauselmaesitys ( B5-0056 / 2000 ) koptilaisten kristittyjen murhista Al-Kochehissa Egyptissä ; Hughes Martinin PPE-DE-ryhmän puolesta esittämä päätöslauselmaesitys ( B5-0066 / 2000 ) Ylä-Egyptin äskettäisistä uskonnollisista väkivaltaisuuksista ; Morgantinin ja muiden GUE / NGL-ryhmän puolesta esittämä päätöslauselmaesitys ( B5-0069 / 2000 ) Egyptin äskettäisistä uskonnollisista väkivaltaisuuksista ; Kiina- Schorin ja Colom i Navalin PSE-ryhmän puolesta esittämä päätöslauselmaesitys ( B5-0050 / 2000 ) Kiinasta ; Haarderin ja muiden ELDR-ryhmän puolesta esittämä päätöslauselmaesitys ( B5-0064 / 2000 ) Kiinan ihmisoikeustilanteesta ; Gahrtonin ja muiden Verts / ALE-ryhmän puolesta esittämä päätöslauselmaesitys ( B5-0079 / 2000 ) ihmisoikeusloukkauksista Kiinassa ; Van Ordenin ja muiden PPE-DE-ryhmän puolesta esittämä päätöslauselmaesitys ( B5-0083 / 2000 ) ihmisoikeuksista Kiinassa ; Irak- Collinsin UEN-ryhmän puolesta esittämä päätöslauselmaesitys ( B5-0038 / 2000 ) kuwaitilaisista sotavangeista Irakissa ; Sakellarioun PSE-ryhmän puolesta esittämä päätöslauselmaesitys ( B5-0053 / 2000 ) Persianlahden sodan sotavangeista ; Haarderin ELDR-ryhmän puolesta esittämä päätöslauselmaesitys ( B5-0062 / 2000 ) sotavangeista Irakissa Persianlahden sodan jälkeen ; Marset Camposin ja muiden GUE / NGL-ryhmän puolesta esittämä päätöslauselmaesitys ( B5-0070 / 2000 ) kuwaitilaisista sotavangeista Irakissa ; Boumédiene-Thieryn ja muiden Verts / ALE-ryhmän puolesta esittämä päätöslauselmaesitys ( B5-0074 / 2000 ) Persianlahden sodan sotavangeista ; Salafranca Sánchez-Neyran ja Grossetêten PPE-DE-ryhmän puolesta esittämä päätöslauselmaesitys ( B5-0084 / 2000 ) sotavangeista Irakissa Persianlahden sodan jälkeen ; Tsad- Lannoyen ja muiden Verts / ALE-ryhmän puolesta esittämä päätöslauselmaesitys ( B5-0078 / 2000 ) ihmisoikeusloukkauksista öljyä ja öljyputken rakentamista Tsadissa ja Kamerunissa koskevan hankkeen yhteydessä ; Howittin ja Kinnockin PSE-ryhmän puolesta esittämä päätöslauselmaesitys ( B5-0081 / 2000 ) ihmisoikeusloukkauksista öljyä ja öljyputken rakentamista Tsadissa ja Kamerunissa koskevan hankkeen yhteydessä ; Novellin PPE-DE-ryhmän puolesta esittämä päätöslauselmaesitys ( B5-0088 / 2000 ) Tsadin ihmisoikeustilanteesta .
Egypti Arvoisa puhemies , tämänpäiväisellä päätöslauselmalla tuon esiin sosialistiryhmän huolen väkivallan leviämisestä ja verisistä yhteenotoista eri uskontokuntien välillä .
Egyptissä , Indonesiassa , Nigeriassa , Libanonissa , Tsetseniassa ja Kosovossa uskonkiihko ja viha vaarantavat rauhan , vakauden ja kehityksen .
Uusi vuosituhat ei tuonut tullessaan vain juhlia , vaan valitettavasti myös veriuhreja - viime vuosien vakavimpia - uskonnollisen kiihkoilun synnyttämän sokean vihan alttarille .
Tietenkin tunnustamme Egyptin hallituksen yritykset puuttua ääriaineksiin ja korvata väkivallan uhreille aiheutuneet vahingot .
Kuitenkin näitä ponnistuksia pitää laajentaa , asiaa on tutkittava perinpohjaisesti , syyllisiä on rangaistava ja ennen kaikkea on ryhdyttävä toimenpiteisiin demokratian vahvistamiseksi , ihmisoikeuksien kunnioittamiseksi ja suvaitsevaisuuden lisäämiseksi eri uskontoja kohtaan .
Tietenkin yksi ihmisoikeuksia kunnioittava toimenpide olisi luopuminen Egyptissä edelleen käytössä olevasta keskiaikaisesta rangaistuskeinosta eli kuolemanrangaistuksesta .
Tiedämme , että vuoden alussa Egyptin poliisi sai vaikeuksien jälkeen taltutettua maan eteläosassa yhteenottoja kristittyjen ja muslimien välillä , jotka vaativat 25 ihmisen hengen ja joissa poltettiin kymmeniä taloja ja rakennuksia .
Nämä Egyptin väkivaltaisuudet ovat tietysti jatkoa aiemmille selkkauksille ja fundamentalistimuslimien verisille hyökkäyksille kristittyjä vastaan vuosina 1992 ja 1997 , joilla oli kallis hinta Egyptin matkailulle ja synkät seuraukset maan taloudelliselle ja yhteiskunnalliselle kehitykselle .
Lopuksi haluan tällä päätöslauselmalla kehottaa neuvostoa ja komissiota suunnittelemaan Meda-ohjelman puitteissa toimia , joilla lisätään tietoisuutta ihmisoikeuksien kunnioittamisesta ja uskonnollisesta suvaitsevaisuudesta .
Arvoisa puhemies , haluan ensinnäkin korostaa , että kiireellisen menettelyn mukaisesti laadittu päätöslauselma toimii ryhmämme mielestä ennen kaikkea voimakkaana painostuskeinona , jonka tarkoituksena on selviytyä tästä nykyongelmasta , jota poliittiset päättäjät eivät näytä hallitsevan ja joka lisää entisestään riskien mahdollisuutta .
Tässä tapauksessa olemme kuitenkin sitä mieltä , ettei ehdotettu teksti vastaa tarvetta turvautua kiireellisen menettelyn mukaiseen esitykseen .
Mielipidettämme vahvistaa se , että me kaikki olemme asian käsittelyn yhteydessä huomanneet , ettei esille tuoduilla tosiasioilla ole sitä poliittista merkitystä , joka tuodaan esille meille ehdotetun päätöslauselman johdanto-osan ensimmäisissä kappaleissa .
Kyse on ennemminkin eräässä osassa Egyptiä tapahtuneista yleisistä yhteydenotoista kuin uskonnollisesta vastakkainasettelusta .
Merkille pantavaa on myös se mauttomuus , jolla tekstin laatijat ovat muitta mutkitta kopioineet tiettyjä kohtia , jotka sisältyvät Egyptin parlamentin puhemiehen Euroopan parlamentin puhemiehelle osoittamaan kirjeeseen .
Jonkun toisen argumenttien käyttäminen omien näkökohtien puolustamiseen ei ole mielestäni järkevää edes älyllisessä mielessä .
Lisäksi kun tiedämme , että tietyt islamistiset piirit suhtautuvat vihamielisesti aloitteisiimme , pelkäämme , että olemmekin nyt antaneet niille aseen , jolla ne voivat todistaa Euroopan parlamentin menneen liian pitkälle tilanteessa , joka ei edellytä näin suurta intoa ja poliittista päättäväisyyttä .
Näin ollen liberaaliryhmä ei äänestä tämän päätöslauselman puolesta .
Äänestämme tyhjää samalla kun varaamme itsellemme oikeuden jättää sellaisen päätöslauselmaesityksen , joka saisi Euroopan parlamentin tarkastelemaan Egyptin ja koko Pohjois-Afrikan vähemmistöjen oikeuksien ja demokraattisten oikeuksien puolustamiseen liittyviä tapahtumia omaa kapea-alaista näkökulmaansa laajemmin .
Arvoisa puhemies , hyvät kollegat , teillä on edessänne yhteinen päätöslauselmaesitys Ylä-Egyptin äskettäisistä väkivaltaisuuksista , joissa sai surmansa yli 20 Egyptin kansalaista .
Hyvät kollegat , olette kenties tietoisia siitä , että olen myös Euroopan unionin ja Egyptin välistä assosiaatiosopimusta koskevan mietinnön esittelijä .
Teknisiä kysymyksiä koskevat neuvottelut päättyivät viime kesäkuussa , ja meidän on tarkoitus saada lopullinen teksti käsiteltäväksemme hyvinkin pian .
Toivon , että tuo sopimus merkitsisi entistä tiiviimpien suhteiden syntymistä tuon Lähi-idälle ja Välimeren alueelle merkittävän maan , Egyptin , ja unionin välille .
Lähi-idän poliittinen tilanne on tätä nykyä hyvässä vaiheessa , ja haluaisinkin painottaa tätä , jotta voisimme laajentaa toimintaympäristöämme .
Päätöslauselmalla parlamentti haluaa paitsi ilmaista pahoittelunsa Egyptin tapahtumien vuoksi myös muistuttaa , että se kiinnittää erityistä huomiota ihmisoikeuksiin Välimeren yhteistyökumppaneidemme kuten kaikkien muidenkin yhteistyökumppaneidemme kanssa käytävissä neuvotteluissa .
Ihmisoikeuksien ja demokratian puolustaminen ovat toiminnassamme ensisijaisessa asemassa , ja meidän on mielestäni osoitettava järkkymättömyyttä näissä kysymyksissä sekä rohkaistava tämän saman tien valinneita .
Yhdeltäkään kollegalta ei varmastikaan ole jäänyt huomaamatta Egyptin viranomaisten nopeaotteinen toiminta jota heiltä odotetaankin itse paikalla suoritettavien tutkimusten käynnistämiseksi sekä ennen kaikkea väkivallan uhrien auttamiseksi .
Itse presidentti Mubarak puuttui tilanteeseen kriisin ollessa pahimmillaan .
Näin ollen on käsittääkseni täysin selvää , että tätä päätöslauselmaa voidaan pitää omalta taholtamme tulleena myönteisenä ja rohkaisevana signaalina , joten pyytäisin kaikkia kollegoita hyväksymään tämän kompromissin tuloksena syntyneen tekstin .
Tässä hengessä haluaisin kiittää päätöslauselmaesityksen allekirjoittaneita kollegoitani heidän osoittamastaan hyvästä tahdosta yhteisen tekstin syntymiseksi .
Arvoisa puhemies , haluaisin päättää puheenvuoroni toteamalla , että tekstiä on todellakin muokattu , ja vieläpä siten , että on pidetty yhteyttä Egyptin viranomaisiin , mikä on erittäin hyvä merkki .
Arvoisa puhemies , hyvät kollegat , väkivallan aallot ovat pyyhkineet Egyptin ylitse jo noin kymmenen vuoden ajan .
Voimme kuitenkin vain todeta , että sekä kansainvälinen yhteisö että tämä eurooppalainen toimielimemme ovat pysyneet pitkään vaiti .
On totta , että Egyptillä on elintärkeä asema Lähi-idän rauhanprosessissa ja ettei kukaan oikein uskalla puhua ihmisiä kuohuttavista asioista Egyptin geopoliittisen aseman vuoksi .
Voimme siis vain iloita , että tuosta Euro-Välimeri-kumppanuuden keskeisestä maasta vihdoinkin keskustellaan .
Sitä vastoin on valitettavaa , että keskustelun aloittamiselle löytyi syy vasta näistä kovin onnettomista tapahtumista .
Tuemme luonnollisesti Egyptin hallituksen ponnisteluja uskonnollisen fundamentalismin nousun torjumiseksi , mutta Egyptin kansan oikeuksien , erityisesti poliittisten oikeuksien , rikkomista ei voida perustella uskonnollisten ääri-ilmiöiden torjumisella .
Egyptin hallitus ei voi peitellä ihmisoikeuksiin kuuluvien sananvapauden ja perusoikeuksien loukkaamista .
Tässä mielessä tuomitsemme sen , että maassa on edelleen käytössä kuolemanrangaistus .
Lopuksi pyytäisimme neuvostoa kertomaan etukäteen Meda-ohjelman puitteissa toteutettavista erityistoimista , joiden tarkoituksena on maan sosioekonomisen aseman ja demokratian kehittäminen sekä kaikkien Egyptin yhteiskuntaa rikastuttavien etnisten ja kulttuuristen vähemmistöjen välisen suvaitsevaisuuden edistäminen .
Kiina Arvoisa puhemies , on vain oikein ja sopivaa , että Euroopan parlamentti ilmaisee virallisesti huolensa Kiinan ihmisoikeustilanteesta .
Uskonnolliseen suvaitsemattomuuteen , etnisten vähemmistöryhmien syrjintään ja kuolemanrangaistuksen jatkuvaan käyttöön liittyviä tapauksia on ollut niin paljon , ettemme voi jättää niitä huomiotta .
Olemme huolissamme myös poliittisista vapauksista Hongkongissa sekä Macaon tulevaisuudesta .
On oikein , että painostamme Kiinaa parantamaan ihmisoikeustilannettaan .
On tärkeää , että Euroopan unioni jatkaa tuota painostusta .
Olen kuitenkin huolissani kahdesta asiasta .
Meidän on ensinnäkin varottava vaarantamasta tarpeettomasti Kiinan pääsyä WTO : hon , koska WTO : n jäsenyys edistäisi keskipitkällä aikavälillä enemmän kuin mikään muu Kiinan talouden ja ihmisoikeustilanteen muuttumista .
Kiinan avaaminen ja liittäminen maailmantalouteen vaikuttaa varmasti myönteisesti ihmisoikeustilanteeseen .
Monet Kiinan johtavissa piireissä tietävät tämän ja suhtautuvat siihen myönteisesti .
Meidän on varottava heittämästä lasta pesuveden mukana pyrkiessämme pääasian saavuttamiseen ja yrittäessämme lopettaa sen vastustajien puolustamisen .
Sanon toiseksi , että meidän on jatkettava Kiinan arvostelua .
Minä jatkan arvostelua aina tarpeen vaatiessa , mutta toivon , ettemme korosta liikaa Kiinan tilannetta niiden muiden maiden hallitusten kustannuksella , joiden ihmisoikeustilanne on yhtä huono , ellei pahempikin .
Se antaisi Kiinalle vain verukkeen olla välittämättä vaatimuksistamme .
Arvoisa puhemies , Kiinan tilanteessa huolestuttavinta on se , että kaikesta Kiinan kanssa käymästämme vuoropuhelusta huolimatta ihmisoikeustilanne on monessa suhteessa pahenemassa .
Tehoiskut toisinajattelijoita , työväestön oikeuksia ajavia ja uskonnollisia ryhmiä vastaan jatkuvat , ja olemme nähneet viime kuukausina , että monet Falun Gong -liikkeen johtajista on vangittu ilman oikeudenkäyntiä .
Kiinassa on todellisia ongelmia , kuten kidutus- ja pakkotyöleirejä .
Vakavinta on ehkä kuitenkin se , että yli 60 : stä eri rikoksesta , joista moniin ei liity väkivaltaa , voidaan määrätä kuolemanrangaistus .
Tuomioistuinten määräämät teloitukset ovat ehkä suurin huolenaihe .
Amnesty International kirjasi vuonna 2700 kuolemanrangaistusta ja 1769 täytäntöönpantua teloitusta vuonna 1998 .
Tämä on erittäin vakava ongelma .
Meidän on jatkettava vuoropuhelua Kiinan kanssa , meidän on pyrittävä vuoropuhelun ja kaupankäynnin välityksellä avaamaan Kiinan yhteiskuntaa länsimaisille ajatuksille ja yritettävä vakuuttaa heidät siitä , että heidän toimintatapansa ovat väärät .
Arvoisa puhemies , Kiinan ihmisoikeustilanne on todellakin edelleen selvästi huonontunut .
Hong Kong on oma lukunsa , jolla on myös erityistä " oirearvoa " .
Karmapa Laman pako osaltaan toi valokeilaan uskonnollisen vainon kiristymisen Kiinassa .
Näissä oloissa sanon Kiinan WTO-jäsenyydelle kyllä , mutta sen kanssa käsi kädessä on vaadittava YK : n kansalaisoikeuksia ja poliittisia oikeuksia koskevan yleissopimuksen ratifiointia .
Retorinen sitoutuminen ihmisoikeuksiin on tärkeää , se on ensimmäinen askel .
Myös muita keinoja on käytettävä , jotta EU viestittää huolensa , ja erityisesti olisi tuettava Yhdysvaltain tulevassa YK : n ihmisoikeustoimikunnan kokouksessa esille ottamaa kriittistä päätöslauselmaa .
Arvoisa puhemies , Hongkongin demokratialiikkeen erinomaisen johtajan Martin Leen läsnäolo Strasbourgissa tällä viikolla ja Kiinan korkean tason WTO-neuvotteluryhmän saapuminen maanantaina Brysseliin tekevät Kiinan ihmisoikeustilanteen kysymyksen taas mitä ajankohtaisimmaksi .
Vaikka tuommekin tämän asian etualalle , emme pyri yhteenottoon Kiinan kanssa , maan , jota kunnioitamme ja ihailemme suuresti .
Kuinka ikävää onkaan , ettei Kiina ole noin kymmenen viimeksi kuluneen vuoden aikana saavuttamansa valtavan taloudellisen kehityksen ohella edistynyt vastaavasti myös poliittisten ja uskonnollisten vapauksien sekä oikeusvaltion periaatteiden osalta .
Näistä asioista on tietenkin käytävä vuoropuhelua , mutta sen on johdettava myönteiseen lopputulokseen aitojen ja merkittävien uudistusten muodossa .
Ei ole hyväksyttävää sanoa , ettei länsimaisia normeja voida soveltaa Kiinaan .
Ihmisoikeudet ovat yleismaailmallisia , eivätkä aasialaiset arvot eroa tässä suhteessa mitenkään meidän arvoistamme .
Näemme vaivalla voitettujen vapauksien ja takuiden heikentyvän Hongkongissa .
Ehkei ole kuitenkaan mikään yllätys , että Tiibetiä koskevat mielenosoitukset on siellä kielletty , kun ne ovat hädin tuskin sallittuja Lontoossa , jos Kiinan presidentti on vierailulla .
Meidän olisi onniteltava Manner-Kiinan uutta johtoa siitä , että se luopui kommunismista , mutta olemme nähneet , että sen tilalle on kasvanut korruptoitunut kapitalismi , jossa ei ole demokratiaa .
Kiinan hallituksen on lakattava ahdistelemasta ja vangitsemasta kristittyjä , kuten se ahdisteli Li Dexiania Kuantungin maakunnassa , ja lopetettava buddhalaisten sortaminen Tiibetissä ja muualla .
Vetoan Kiinan viranomaisiin , jotta heillä olisi rohkeutta sallia Martin Leen kaltaisten demokraattien matkustaa vapaasti Manner-Kiinassa .
Haluamme nähdä sellaisen Kiinan , joka kuuluu täysipainoisesti kansainväliseen yhteisöön ja jossa kunnioitetaan aitoa demokratiaa ja oikeusvaltion periaatteita .
Milloin Kiina esittää aikataulun demokratian perustamiseksi ?
Hyvä komission jäsen Busquin , vaikka ymmärränkin , että ihmisoikeuksia ja kauppaneuvotteluja käsitellään Euroopan unionissa tavallisesti erillään , pyytäisin komissiota varmistamaan , että tämän parlamentin huolet tuodaan ensi viikolla voimakkaasti Kiinan WTO-neuvottelijoiden tietoon .
Arvoisa puhemies , Euroopan unioni ylpeilee ihmisoikeuksien puolustajan maineellaan .
Valitettavasti yksittäiset jäsenvaltiot kieltäytyvät arvostelemasta Kiinan ihmisoikeustilannetta , koska ne pelkäävät vahingoittavansa kauppasuhteitaan .
Tämä poliittinen peli heikentää Euroopan unionin moraalista arvovaltaa puhua ihmisoikeusloukkauksista muualla maailmassa .
Olen parlamentin Hongkongia koskevan mietinnön esittelijä , ja olen huolissani niiden tapausten lukumäärästä , joita on sattunut tuossa maailmanosassa ja jotka todistavat jälleen kerran ihmisoikeusloukkauksista .
Cheung Man-Yeen erottaminen Hongkongin radion ja television lähetystoiminnan johtajan virasta oli suora hyökkäys lehdistön vapautta vastaan , ja Hongkongin erityishallintoalueen hallituksen päätös pyytää vetoomustuomioistuimen hiljattain antaman epäsuositun päätöksen uudelleentulkintaa on täysin vastoin oikeusvaltion periaatteita tilanteessa , jossa korkeimman vetoomustuomioistuimen antama päätös olisi pitänyt hyväksyä .
Falun Gong -liikkeen asianajajien kohtelu ja lainsäädäntöneuvoston lainsäätäjien kieltäminen matkustamasta Manner-Kiinaan kertovat molemmat ongelmista , joita on edelleen jäljellä tuossa maailmanosassa , ja ne ovat kysymyksiä , joita käsittelen mietinnössäni .
On elintärkeää , että Euroopan unioni arvostelee tarpeen vaatiessa sekä järjestönä että jäsenvaltioidensa välityksellä ihmisoikeusloukkauksia Kiinassa .
Arvoisa puhemies , Kiinan ihmisoikeustilanne on huonontunut huomattavasti viime vuonna .
Ajatellaanpa vaikka teloitusten määrän lisääntymistä , Falun Gong -liikkeen kieltämistä ja Tiibetin alistamista , jota havainnollistaa 14-vuotiaan tiibetiläisen Karmapa Laman hiljattain tapahtunut pako Intiaan .
Liberaaliryhmän mitta on nyt täysi .
EU : n ja Kiinan välinen vuoropuhelu on erinomainen asia , mutta jos tuloksia ei synny , on ryhdyttävä toimiin .
Nyt kun Yhdysvallat haluaa tukea tulevassa YK : n istunnossa Genevessä päätöslauselmaa Kiinasta , pyydän neuvostoakin tekemään niin ja myös yksimielisesti .
Menneisyys on nimittäin osoittanut , kuinka vahingollista on , jos tietyt jäsenvaltiot asettavat kansalliset etunsa etusijalle .
Alankomaat sai kokea tämän kolme vuotta sitten , kun se tuki Euroopan unionin puheenjohtajana YK : n päätöslauselmaa , jota kaikki jäsenvaltiot eivät tukeneet yksimielisesti .
Seurauksena oli taloudellisten sanktioiden asettaminen Alankomaille .
Tämä päätöslauselma on testi yhteisen ulko- ja turvallisuuspolitiikkamme johtaja Solanalle .
Hänen tehtäväkseen jää viime kädessä jäsenvaltioiden saaminen tällä kertaa yksimielisiksi , jotta neuvosto voisi puolustaa yksimielisenä maailmanlaajuisia ihmisoikeuksia .
Arvoisa puhemies , Kiinan ihmisoikeustilanne on edelleenkin erittäin vakava .
Olennaisimpia demokraattisia oikeuksia ja ihmisoikeuksia ei kunnioiteta .
Yritykset perustaa poliittinen oppositio torjutaan vangitsemisin , hirvittävin rangaistuksin ja karkottamisin .
Maassa on nykyään tuhansia poliittisia vankeja .
Pyrkimyksiä riippumattomaan ammatilliseen järjestäytymiseen ja ammattiliittojen taistelua työntekijöiden oikeuksien puolesta ei suvaita , jos ne eivät tapahdu kommunistipuolueen valvonnassa .
On ahdistavaa huomata , että valtio , joka sanoo toimivansa työväenluokan etujen puolesta , sortaa juuri kyseistä työväenluokkaa , kun se ryhtyy taisteluun laillisten oikeuksiensa puolesta .
Kuolemantuomioita julistetaan ja toteutetaan pelottavan laajasti .
Uskonnon vapautta ei kunnioiteta .
Falun Gong -liikkeen kannattajien vainoaminen on hämmästyttävää ja anteeksiantamatonta .
Useita vähemmistökansoja , esimerkiksi tiibetiläisiä , sorretaan , ja niiltä puuttuu demokraattisten oikeuksien lisäksi myös kulttuurilliset oikeudet .
Vankiloiden henkilöstön ja poliisin julmuudesta sekä väkivaltaisuudesta on olemassa useita todisteita .
Sen vuoksi tälle kriittiselle päätöslauselmalle , jonka hyväksymme hetken kuluttua pidettävässä äänestyksessä , on olemassa hyvät perusteet .
Aion tietenkin äänestää sen puolesta .
Se ei tarkoita sitä , että pitäisin kaikkia tekstin osia erinomaisina .
Olen esimerkiksi sitä mieltä , että 4 kohdan sisältö olisi voitu osittain ilmaista toisin .
Olisin myös toivonut , että päätöslauselmassa olisi otettu esiin ammatillisten oikeuksien puuttuminen Kiinassa .
Olemmehan me nähneet , miten Kiinan hallitus on reagoinut viime aikoina esiintyneisiin lakkoihin ja mielenosoituksiin sekä ammatillisiin järjestäytymisyrityksiin .
Haluaisin varoittaa kehityksestä , joka saattaa johtaa siihen , että ryhdymme hillitsemään ihmisoikeuksien puuttumiseen kohdistuvaa arvostelua , jotta saavuttaisimme taloudellisia ja kauppapoliittisia etuja .
Arvoisa puhemies , maanantai-iltapäivänä , kun istunto avattiin , pyysin parlamenttia ja puhemiestä lähettämään viestin Texasin kuvernöörille , jotta hän estäisi kuolemantuomion , joka oli määrä panna täytäntöön näinä päivinä .
Sitä suuremmalla syyllä parlamentin pitää , ja vielä entistä voimakkaimmin perusteluin , ryhtyä käsittelemään Kiinan tilannetta , Kiinan , jossa ihmisoikeuksiin kohdistuvien loukkausten aste alkaa olla erittäin korkea .
Muut kollegat ovat jo sanoneet kaiken tämän , ja minä en voi muuta kuin yhtyä heidän näkemyksiinsä .
Todellinen havainto on se , että Kiinassa ihmisoikeuksia koskeva tilanne pahenee : samaan aikaan , kun saamme seurata uuden taloudellisen kehityksen vaivalloista avautumista , Kiinassa tapahtuu dramaattista taantumusta ihmisoikeuksien tasolla .
Eräissä Amnesty Internationalin antamissa tiedoissa puhutaan noin 700 kuolemantuomiosta ; erään toisen , muualta tulleen tiedon mukaan viime vuonna pantiin sen sijaan täytäntöön 1 400 kuolemantuomiota .
Mikä sitten onkaan oikeaa tietoa , selvää on , että olemme dramaattisten paljastusten edessä .
Ongelmana on siis se , miten Euroopan unioni ja parlamentti voivat antaa tällaisen jatkua .
Ensimmäinen asia , mitä meidän mielestämme pitää tehdä , on keskittää voimamme YK : n ihmisoikeustoimikunnan seuraavaan kokoukseen , jonka työjärjestys alkaa tällä aiheella 20. maaliskuuta Genevessä .
Nyt kysyn itseltäni ja tältä parlamentilta , olisiko mahdollista pyytää unionin tai jopa parlamentin läsnäoloa tuossa kokouksessa .
Mutta ennen kaikkea näin on jo sanottu on tärkeää , ettei yksinomaan Euroopan unioni anna äänensä kuulua , vaan että se onnistuu tässä asiassa esittämään yksittäisten maiden muodostaman yhteisen , vahvan ja päättäväisen kannan .
Se , mitä on havaittu , pitää paikkansa : unionin vahvoista kannanotoista tulee heikkoja , jos yksittäiset maat taloudellista tai kaupallisista syistä toimivat päinvastoin .
Tässä vaiheessa pitää tarkastella erästä kysymystä : Kiinan liittymishakemusta Maailman kauppajärjestöön , asia , johon ymmärrän toki liittyvän vahvoja myönteisiä näkökohtia ja joka voi epäsuorasti tuoda mukanaan etuja , mutta myös sitäkään kysymystä ei pidä liittää yhteen YK : n esittämään maailmanlaajuiseen kantaan , ja siten Kiinalle esitettyä vaatimusta ottaa edistysaskeleita .
Näin ollen voisimme ehkä siirtyä vetoomuksista , jotka ovat välttämättömiä , mutta eivät riittäviä , varsinaisiin toimiin .
Arvoisa puhemies , arvoisa komission jäsen , hyvät kollegat , minulla on teille hyvä uutinen , nimittäin se , että länsimaiset siis myös eurooppalaiset yritykset vetävät pois investointejaan Kiinasta voimistuvalla ja kiihtyvällä vauhdilla .
Näin ollen parlamentti ei ole enää ainoa , joka vastustaa neuvostoa ja komissiota , neuvostoamme ja komissiotamme , jotka ovat jo vuosikausia jatkaneet lyhytnäköisen politiikan harjoittamista Kiinan kansantasavallan kanssa , politiikan , joka perustuu veljeilyyn diktatorisen ja kommunistisen järjestelmän kanssa aivan samalla tavoin kuin entisen Neuvostoliiton aikakaudella .
Hyvä uutinen on siis se , että olemme nyt saaneet liittolaisen eurooppalaisista yrittäjistä ja teollisuudenharjoittajista .
Meidän on pyrittävä vahvistamaan tätä liittoa , jotta neuvosto ja komissio ottaisivat lopultakin lujan ja ehdottoman kannan suhteissaan Kiinan kansantasavaltaan .
Meidän olisi niin ikään pyrittävä luomaan yhteistyölle vaihtoehtoja , sillä kuten tiedätte , kommunistit ymmärtävät ainoastaan voimankäyttöön perustuvaa kieltä .
Näin ollen on siis tärkeää saada heidät ymmärtämään , että puheemme näkyvät tekoina ja että politiikkamme on uskottavaa .
Meille on tarjoutunut erinomainen ja toteuttamiskelpoinen vaihtoehto josta meidän on mielestäni kiittäminen puheenjohtajavaltio Portugalia yhteistyön harjoittamiseen , nimittäin mahdollisuus luoda strateginen liitto maailman suurimman ja väkirikkaimman demokratian kanssa .
Tarkoitan siis Intiaa , sillä puheenjohtajavaltio Portugali , joka on ilmoittanut Euroopan unionin ja Intian välisen ensimmäisen huippukokouksen järjestämisestä , on tarjonnut meille siten mahdollisuuden käytännön toimiin tuon vaihtoehdon kehittämiseksi .
Vain tällaisella aloitteella voimme mielestäni saada Kiinan kommunistiviranomaiset ymmärtämään , että puheemme eivät ole turhia ja että pyrimme vakavasti Kiinan kommunistisen imperiumin lopulliseen kaatamiseen , siihen , että demokratia lopultakin saavuttaisi Kiinan , Tiibetin , Itä-Turkestanin sekä Mongolian sisäosat , jotka Tsetsenian tavoin ovat edelleen alistettuina julman siirtomaavallan alle .
Persianlahden sodan sotavangit Irakissa Arvoisa puhemies , tänään käsittelemme ihmisoikeuksia koskevan dramaattisen kysymyksen eri näkökohtia , ja vaikka olemme toisella puolen maapalloa , parlamentin on välttämätöntä antaa äänensä kuulua voimakkaana hetkellä , jolloin tilanne Irakissa on edelleen vakava .
Tämä maa on ennen kaikkea uhka koko alueelle , ja toiseksi siellä tapahtuu silminnähtävää , jatkuvaa ja selvää ihmisoikeuksien loukkaamista .
On tarpeen vaatia Kuwaitin vankien vapauttamista varmojen tietolähteiden mukaan sotavankeja on arviolta 600 ja heitä pidetään ilmeisesti täysin epäinhimillisissä oloissa ja ottaa huomioon arabimaailmassa esiin tulevat arvovaltaiset mielipiteet , kuten Arabiliiton pääsihteeri Abdel Meguidin , joka kehottaa kunnioittamaan ihmisoikeuksia ja saamaan aikaan sovinnon arabimaiden välille .
Meidän ei pidä unohtaa , että viime kädessä kaikki tämä on seurausta valtioiden oikeuden selkeästä rikkomisesta , kuten tapahtui Irakin Kuwaitiin tekemän hyökkäyksen yhteydessä .
Kehotan Euroopan parlamenttia nostamaan äänensä kuuluviin , mutta ottamaan samalla kuitenkin huomioon sen , että luotettavien lähteiden mukaan vaikuttaa valitettavasti siltä , että myös Kuwaitissa pidetään edelleen vangittuina ja määrä ei kuuleman mukaan ole alhainen irakilaisia sotavankeja ja että tässäkin tilanteessa vankien inhimilliset olot vaikuttavat huolestuttavilta .
Kuwait on vakuutettava siitä , että sen oikeuksien oikeamielinen takaisin vaatiminen on paljon voimakkaampaa , jos se ensin noudattaa velvollisuuksiaan ihmiskuntaa ja sen oikeuksia kohtaan .
Arvoisa puhemies , kuwaitilaisten sotavankien tapaus Irakissa on dramaattinen .
Kymmenen vuotta sitten , kun Kuwaitin sotajoukot oli voitettu sen jälkeen kun ne olivat ensin valloittaneet ja tuhonneet Kuwaitin , ne veivät vetäytyessään mukanaan yli 600 miestä ja naista .
Kyse on henkilöistä , jotka on pystytty tunnistamaan täydellisesti erään erikoisen tapauksen ansiosta : sodan loppupuolella noin 4000 vankia oli vangittuna Bassorassa .
Tuolloin irakilaiset siirsivät ensimmäisen osan vangeistaan oletettavasti kohti Bagdadia .
Samanaikaisesti puhkesi Bassorassa siialaisten kapina , joka tukahdutettiin raa ´ asti , mutta joka antoi yli 3000 : lle Bassoraan jääneelle vangille mahdollisuuden päästä pakoon ja palata kotimaahansa .
Ne , jotka palasivat , saattoivat määritellä tarkkaan vankitovereidensa henkilöllisyyden .
Yli 600 kadonnutta 700 000 : sta Kuwaitin kansalaisesta on niin suuri osuus , että tämä tapaus on muuttunut todelliseksi kansalliseksi onnettomuudeksi .
Silti , Punaisen Ristin ja Yhdistyneiden Kansakuntien ponnisteluista huolimatta , Irakin hallinto kieltäytyy tarjoamasta minkäänlaista tietoa näiden henkilöiden kohtalosta .
Tehtäköön selväksi , että Kuwaitin viranomaiset ovat kyllä huolehtineet heidän perheidensä aineellisista tarpeista , mutta inhimillisesti ajatellen tämä on suuri tragedia .
Olen keskustellut sellaisten vanhempien kanssa , jotka ovat nähneet neljän lapsensa katoavan , sellaisten naisten kanssa , jotka näkivät , kun heidän aviomiehensä vietiin , ja sellaisten nuorten kanssa , jotka olivat vielä lapsia , kun heidän vanhempansa pidätettiin .
Uhrien kärsimysten lisäksi tämä tilanne on siis aiheuttanut surua ja vakavia oikeudellisia ongelmia heidän perheelleen , kuten esimerkiksi niille naisille , jotka eivät tiedä näin pitkän ajan jälkeen , ovatko he naimisissa vai leskiä .
Olen vakuuttunut siitä , että kansainvälisen yhteisön on vaadittava Irakia antamaan vastaus näihin tapauksiin .
Olipa tämä vastaus sitten kuinka hirveä tahansa , se lieventäisi perheiden tuskaa enemmän kuin nykyinen epävarmuus , joka on sietämätön sekä heille että meille .
Lopuksi korostan vielä erästä päätöslauselmaesityksen kohtaa .
Parlamentti kehottaa Euroopan unionia ja sen jäsenvaltioita pitämään Irakin-suhteiden normalisoitumisen ehtona sitä , että tämän maan johtajat antavat vastauksen kysymykseen kuwaitilaisten sotavankien kohtalosta .
Euroopan sosiaalidemokraattisen puolueen ryhmän mielestä on pyydettävä vähintään sitä , että Irak riisuu ydinaseensa , kemialliset ja biologiset aseensa .
Toivottavasti päätöslauselmamme on kannustuksena niille , jotka jatkavat Kuwaitissa painostusta ja toivon ylläpitämistä , ja varoituksena niille , jotka ovat Irakissa vastuussa tästä vakavasta tilanteesta .
Arvoisa puhemies , koska ryhmämme on jatkuvasti vastustanut kaikenlaisia kauppasaartoja , koska juuri kansalaiset joutuvat kärsimään niistä , ja koska olemme aina puolustaneet kansainvälisiä lakeja ohjenuorana yhteiselolle ja konfliktien rauhanomaiselle ratkaisemiselle , emme vaadi ainoastaan sitä , että Kuwaitin valloituksen yhteydessä laittomasti otettujen vankien kohtalo selvitetään , vaan myös sitä , että heidät palautetaan kotimaahansa Kuwaitiin , koska se on yksi keino helpottaa myös muiden ongelmien ratkaisemista .
Kyse ei ole kuitenkaan vain tästä asiasta jota kollegamme Martínez Martínez osuvasti kuvasi vaan myös siitä , että tämän lisäksi Irakissa joudutaan jatkuvasti kokemaan ihmisoikeuksien loukkauksia , jotka tekevät arkipäivän elämän sietämättömäksi .
Tämän vuoksi on mielestämme sopivaa liittää tämä ehdotus siihen yleiseen kontekstiin , jossa Irakia vaaditaan täyttämään kaikki Yhdistyneiden Kansakuntien asettamat vaatimukset , jotta kauppasaarto purettaisiin ja jotta demokratia palautettaisiin maan kansalaisille .
Arvoisa puhemies , sotavankien ja kadonneiden ongelma on osa Irakin katastrofaalista ihmisoikeus- ja kansalaistilannetta .
Jo vuonna 1992 YK : n ihmisoikeustoimikunnan erityistarkkailija Max van der Stoel totesi , että Irakin ihmisoikeusloukkausten vakavuus hakee vertaansa koko maailmassa sitten toisen maailmansodan .
Tuoreimmassa raportissaan viime vuodelta hän joutuu toteamaan tilanteen vain pahentuneen .
Meidän on tartuttava tähän jollakin tavoin .
Sotavangit ovat ensimmäinen askel , mutta kansalaisten olot kurjistuvat ja esimerkiksi asevalvonta on saatava oikealle tolalle .
Tämä Ekeuksen tapaus , - riitely siitä - on hyvä esimerkki .
Nämä asiat on nyt systemaattisesti otettava esille .
Arvoisa puhemies , hyvät kollegat , saanen yhtyä niiden kollegoidemme mielipiteeseen , jotka ovat jo käyttäneet puheenvuoronsa tässä keskustelussa korostaakseen tätä sietämätöntä tilannetta , jossa 605 kadonneen vangin kohtalosta epätietoiset omaiset joutuvat elämään .
Ongelma koskettaa ihmisoikeuksien lisäksi luonnollisesti myös oikeutta ihmisarvoiseen elämään .
Vaatiiko tämä ajankohtainen ongelma kiireellistä käsittelyä ?
Mielestäni se vaatii .
Ongelma on nimittäin todellakin ollut olemassa sodan päättymisestä saakka jo yli 9 vuotta , ja meidän , siis Euroopan parlamentin sekä kansainvälisen Punaisen ristin voimakkaita vaatimuksia ei ole tähän päivään mennessä täytetty .
Haluaisinkin nyt sanoa yhtyväni kollegamme Martínez Martínezin äskeisiin sanoihin sekä korostaa niitä .
Meidän on nyt käytettävä tilaisuutta hyväksemme ja jatkettava Euroopan unionin ja Irakin välisiä neuvotteluja vientikiellon mahdollisesta purkamisesta .
Tämän kysymyksen kirjaamista kiireellistä menettelyä vaativien aiheiden joukkoon voidaan mielestäni perustella juuri edellä mainitsemallani neuvottelumahdollisuudella , jolla myös parlamentin hyväksyttäväksi jätetty päätöslauselmaesitys on perusteltavissa .
Jos emme tartu tähän tilaisuuteen , laiminlyömme mielestämme velvollisuuksiamme .
Arvoisa puhemies , arabimaailma on liikkeessä .
Egyptin konfliktit , joita käsittelimme aikaisemmin , eivät johdu ensisijaisesti uskonnollisista vaan taloudellisista syistä , ja Egyptin valtio ja uskonnolliset yhteisöt ponnistelevat vastuullisesti ongelman selvittämiseksi .
Egypti ja Libya ovat tehneet aloitteen rauhan palauttamiseksi Sudaniin , ja meidän pitäisi tukea aloitetta voimakkaasti .
Syyria keskustelee Israelin kanssa monista ongelmista huolimatta .
Vain Irak on juuttunut täysin asemiinsa , ja olen sitä mieltä , että sen on johdettava kantamme uudelleen punnitsemiseen .
Meidän on harjoitettava selkeää ihmisoikeus- ja aseriisuntapolitiikkaa , tietysti varsinkin Saddam Husseinin kohdalla .
Haluaisin kuitenkin tukea voimakkaasti kollega Morillonia ; nyt on aloitettava uudet neuvottelut .
On löydettävä uusi lähestymistapa , jotta saamme todella autettua ihmisiä , jotta edistymme , jotta liitämme mahdolliset lievennykset aivan konkreettisesti edistymiseen , aina vainottujen ja vangittujen nimeämiseen asti .
Euroopan unionin pitäisi lopultakin tehdä aloite liikkeen saamiseksi aikaan tähänkin rintamaan .
Öljyputken suunnitteluun liittyvät ihmisoikeusloukkaukset Tsadissa ja Kamerunissa Arvoisa puhemies , on oikeastaan ihme , että parlamentissa keskustellaan tästä johdosta tänään , sillä on tehty niin paljon edunvalvontatyötä sen estämiseksi .
Olemme tyytyväisiä , että voimme puhua asiasta tänään .
Se on jo hyvä alku .
Onhan kyse hyvin kyseenalaisesta öljyjohdosta Tadin ja Kamerunin välillä , kahden maan , joilla on erittäin huono maine ihmisoikeuskysymyksissä , köyhyyden vastustamisessa ja oikeusturvassa .
Mieleemme tulee jälleen Ogonimaan esimerkki , kun ajattelemme , minkälaisia haitallisia vaikutuksia öljyjohdon asentamisesta voi olla , jos ei suoriteta asianmukaisia varotoimenpiteitä eikä anneta asianmukaisia takuita .
Tilanne on jopa niin paha , että öljyjohto heittää jo nyt varjon tulevaisuuden ylle , sillä ne jotka uskaltavat arvostella sitä Tadissa , joutuvat vankilaan .
Jos tämä on se tapa , jolla oikeusvaltiossa suhtaudutaan ympäristöprotestiin jo etukäteen , meidän on kysyttävä , mitä voi tapahtua suurimpien vahinkojen yhteydessä siinä vaiheessa , kun korruptoitunut hallitus hyötyy tällaisen johdon olemassaolosta .
Toivomme siksi , että Euroopan investointipankki ei hyväksy kritiikittä Maailmanpankin päätöstä .
Maailmanpankkihan harjoittaa tiivistä edunvalvontaa , jotta se voisi tukea öljyjohtoa ja me tiedämme , että ne ihmiset , jotka kutsuttiin ainoina kansalaisyhteiskunnan edustajina Amerikassa pidettävään protestikokoukseen , olivat oikeastaan edunvalvojia .
Pelkäämme siis kovasti , että Maailmanpankin hallituksen eurooppalaisilla jäsenillä ei ole aikaa valmistautua esittämään kantaansa tästä asiasta , yksinkertaisesti siitä syystä , että saatavilla on niin vähän objektiivista tietoa .
Siksi pyydän teiltä , arvoisa komission jäsen , että Euroopan investointipankki ei anna tukeaan tälle öljyjohdolle , ellei kaikkia sosiaalisia ja ekologisia varotoimenpiteitä ole todella otettu huomioon .
Arvoisa puhemies , on oikein , että Tsadin ja Kamerunin välistä öljyputkihanketta , jota on suunniteltu usean vuoden ajan , käsitellään tänään kiireellisenä asiana Euroopan parlamentissa , koska Maailmanpankin kerrotaan voivan tehdä pian päätöksensä ja koska ilmoitukset hankkeen vastustajien ahdistelusta ja pelottelusta ovat erittäin huolestuttavia .
Olen tavannut Tsadin hallituksen edustajia , jotka sanovat , päinvastoin kuin parlamentin toisella laidalla istuvat väittävät , etteivät he ole uhanneet peruuttaa parlamentin valtuuskunnalle antamaansa kutsua käydä Tsadissa sen takia , että käymme tätä keskustelua .
He nimittäin väittävät , että tämän hankkeen osalta kunnioitetaan nyt demokratiaa , ihmisoikeuksia ja avoimuutta .
Jos näin siis tapahtuu , miksi me saamme edelleen ilmoituksia neuvotteluista , joita käydään aseella uhaten ?
Miksi yksi kehitysyhteistyötä tekevä saksalainen kansalaisjärjestö uhkaa vetäytyä maasta Tsadin armeijan tekemien uhkausten ja hyökkäysten takia ?
Miksi tsadilaiset sotilaat hyökkäsivät 4. tammikuuta erään N ' Djamenassa asuvan Saksan kansalaisen kotiin ?
Jos öljyputkihanketta toteutetaan avoimesti , miksi sen tehokkuus on asetettu riippumattomissa tutkimuksissa niin perusteellisesti kyseenalaiseksi ?
Esimerkiksi Harvardin yliopiston professori Rosenblum kyseenalaistaa hankkeen vaikutuksen köyhyyteen ; Arizonan yliopiston professori Downing on tehnyt sellaisen päätelmän , ettei Maailmanpankin antamia alkuperäiskansoja koskevia suuntaviivoja noudateta ; ja Warwickin yliopisto kotimaassani on sitä mieltä , että hanke saattaa olla kansantulon kannalta tappiollinen , jos rahoituksen mahdolliset vuotokohdat otetaan huomioon .
On totta , että Euroopan parlamentin olisi ilmaistava huolensa sellaisesta Maailmanpankista , joka peräänkuuluttaa yhä entisenlaisia yksityistämistoimia , merkittäviä infrastruktuurihankkeita ja valtavaa maatalouden vientiä , jotka ovat joutuneet niin huonoon valoon .
Miksi öljy-yhtiöt haluavat puolestaan ympäristönsuojeluvaatimusten kumoamista ja kehitysyhteistyön valvonnan lopettamista sekä itselleen yhteiskunnallisen hätätilan sattuessa rajoittamatonta toimintaoikeutta , jonka väitetään antavan niille avoin valtakirja toimia puolisotilaallisena voimana ?
Voiko Euroopan investointipankki todellakin perustella näissä oloissa 8 miljoonan euron antamista suoraan Exxonille ?
Me emme halua nähdä toista Ogonimaata Afrikassa .
Arvoisa puhemies , hyvät parlamentin jäsenet , haluaisin käynnissä olevan keskustelun valottamiseksi mainita muutamia lukuja , jotka puhuvat puolestaan .
Esitän nyt ensinnäkin ja erityisesti joitakin Tsadia koskevia lukuja .
Tsad on maailman viidenneksi köyhin maa .
Eliniän odote on alle 50 vuotta .
Hyvät jäsenet , viidesosa lapsista kuolee ennen viidettä ikävuottaan .
Vuositulot ovat 180 dollaria henkeä kohti .
Kamerunin tilanne on hädin tuskin parempi , sillä sen vuositulot ovat noin 650 dollaria asukasta kohti .
Miksi sitten otan esille näitä lukuja ?
Siitä yksinkertaisesta syystä , että niillä voimme osoittaa ja todistaa , että on ehdottoman välttämätöntä tarjota näille maille erityisesti Tsadille kehitysmahdollisuuksia , joihin niillä on oikeus .
Luulenkin , että meidän on juuri tässä yhteydessä tarkasteltava huolellisesti Etelä-Tsadin öljykenttien laajamittaista hyödyntämishanketta sekä Tsadin ja Kamerunin rannikon välisen öljyputken rakentamista .
Hanketta pidetään nykyään välttämättömänä molempien maiden kehityksen kannalta .
Pohtikaamme hetken verran sitä , että öljykenttien hyödyntämishankkeen odotetaan kasvattavan Tsadin bruttokansantuotetta lähes 10 prosentilla sekä tuovan maalle yhteensä noin 5-10 miljardia dollaria .
Maailmanpankki , joka ei ole vielä antanut lopullista lausuntoaan asiasta , seuraa erittäin tarkoin hankkeen etenemistä ja avustaa Tsadia sen toteuttamisessa .
Kolmesta pääkysymyksestä , eli ympäristöasioista , sosiaalisista kysymyksistä sekä hankkeista saatujen tulojen hallinnasta on laadittu erittäin perinpohjaisia tutkimuksia jo lähes neljän vuoden ajan .
Siitä ovat todisteena ne 900 kokousta , joissa öljyputkihankeluonnosta on käsitelty , 40 000 : n eri henkilön antamat lausunnot sekä 250 : n hallituksista riippumattoman järjestön mielipiteet .
Erään tällaisen järjestön , eli Maailman luonnonsäätiön , johtaja on jopa todennut , että kyseinen öljyputken rakentamishanke on ympäristön kannalta eräs maailman parhaimmista hankkeista .
Meidän on kuitenkin luonnollisesti edelleenkin pidettävä erittäin tarkoin silmällä tämänkaltaisen hankkeen vaikutuksia sekä pidettävä huoli siitä , että hanke vahingoittaisi ympäristöä ja ihmisiä mahdollisimman vähän .
Sen vuoksi tämänpäivänen keskustelu on hyvin aiheellinen .
Jos Maailmanpankki jonka esittämää kritiikkiä minun on vaikea ymmärtää antaisikin sattumoisin lisätutkimusten perusteella kieltävän lausunnon , hankkeen jatkaminen ei tulisi kysymykseen .
Mutta jos se sitä vastoin päättää rahoittaa hanketta , se hälventäisi aivan oikeutettua pelkoamme ja huomiomme kiinnittyisi kerrankin konkreettisella tavalla täällä moneen kertaan puituun aiheeseen , eli köyhien maiden kehitykseen .
Hyvät parlamentin jäsenet , ihmisoikeuksiin kuuluu myös oikeus kehittyä .
Arvoisa puhemies , meillä on huonoja kokemuksia Afrikan öljyhankkeista .
Siksi meidän on tarkasteltava poikkeuksellisen kriittisesti niiden merkitystä kehitykselle ja ympäristölle .
Mainittu öljyjohto Tadin ja Kamerunin läpi voi tuoda näille maille tuloja , joita ne eivät saa muulla tavalla .
Ryhmäni toteaa , että alkuperäisiä suunnitelmia vastaan kohdistettiin vielä suurempaa vastustusta .
Kaikkiin näihin kohtiin liittyviä suunnitelmia on nyt muutettu ja keskeistä on nyt , onko se riittävää .
Olemme sitä mieltä , että hanke voidaan toteuttaa lyhyen ajan sisällä vain , jos on ehdottoman varmaa , että tiukimmatkin kriteerit täytetään ja jos myös Maailmanpankki näyttää vihreää valoa ehdottomasti ja yksiselitteisesti .
Samalla on oltava täysin selvää , että ihmisoikeuksia ei enää loukata .
Euroopan investointipankki on vapaa myöntämään lainoja vain , jos nämä ehdot on täytetty .
Ryhmämme kannalta kyseessä on ennakkotapaus siitä , voidaanko Afrikan öljyhankkeista saada myös hyviä kokemuksia . .
( FR ) Arvoisa puhemies , komissio on huolissaan hiljattaisista väkivaltaisuuksista , joiden uhreiksi Ylä-Egyptin Al Kochehin alueen kristityt ovat joutuneet , ja pahoittelee lukuisia ihmishengen menetyksiä .
Komissio panee merkille Egyptin hallituksen toteuttamat toimet alueen rauhoittamiseksi ja on tyytyväinen sen lupaukseen saattaa vastuulliset oikeuden eteen .
Komissio odottaa kiinnostuneena egyptiläisen yleisen syyttäjän alustavaa selvitystä , jonka on määrä valmistua ensi viikon aikana .
Alustavien tietojen mukaan Egyptin viimeaikaiset tapahtumat näyttäisivät eroavan perusteellisesti vuoden 1998 elokuun väkivaltaisuuksista , joiden alullepanon syynä olivat pikemminkin järjestysvallan vihamieliset reaktiot ja epäpätevyys kuin heidän ahdasmielinen käytöksensä .
Sitä vastoin näillä viimeaikaisilla tapahtumilla näyttäisi olevan uskonnollinen sävy , vaikka ne saivatkin alkunsa pelkästä kauppakiistasta .
Ylä-Egyptin kuten muidenkin maiden krooninen kehittymättömyys saattaa voimistaa vaarallisella tavalla uskonnollisia jännitteitä , minkä vuoksi eri yhteisöjen välisen sopusoinnun palauttamiseksi tähtäävien toimien on kuljettava käsi kädessä sosioekonomisen kehityksen kanssa .
Komissio ponnistelee Egyptin kanssa harjoittamansa yhteistyön puitteissa ennen kaikkea löytääkseen tasapainon maan taloudellista nykyaikaistamista edistävien toimien sekä sosiaalisten toimien , myös sellaisten toimien välillä , joilla pyritään köyhyyden torjumiseen ja kansalaisyhteiskunnan ja ihmisoikeuksien edistämiseen .
Ylä-Egypti on yksi sosiaalisten ja köyhyyden torjuntaan tähtäävien toimien kohteena olevista alueista .
Komissio yhtyy parlamentin jäsenten huoleen Kiinan ja erityisesti Tiibetin ihmisoikeustilanteesta .
Näitä kysymyksiä on käsitelty korkealla tasolla Pekingissä 21. joulukuuta 1999 järjestetyssä Euroopan unionin ja Kiinan välisessä toisessa huippukokouksessa .
Lisäksi unioni otti Kiinan ulkoasiainministeriössä 14. tammikuuta virallisen kannan ja esitti syvän huolensa poliittisten toisinajattelijoiden kohtalosta , kristillisten kirkkojen jäsenten uskonnon vapaudesta sekä Falun Gong -liikkeen tiettyjen edustajien kohtelusta .
Nämä aiheet , kuten myös vankilaolot , työleirit , sananvapaus , yhdistymisen vapaus sekä naisten ja etnisten vähemmistöjen oikeudet sisältyvät niin ikään Euroopan unionin ja Kiinan välistä ihmisoikeusvuoropuhelua koskevaan seuraavaan , Lissabonissa 25. helmikuuta järjestettävän istunnon esityslistaan .
Unionin kanta YK : n ihmisoikeuskomission seuraavassa kokouksessa määrittyy edellä mainitsemani istunnon ja vuoropuhelun tulosten perusteella .
Kiinan ihmisoikeustilanteen parantuminen ja neuvottelut Kiinan liittymisestä WTO : hon ovat komission mielestä ne kaksi pääkysymystä , joita on käsiteltävä erityisin välinein ja aivan omassa yhteydessään .
Yleisesti ottaen komissio on sitä mieltä , että taloudellinen avautuminen ja kaupankäynnin vapauttaminen jotka nopeuttavat Kiinan liittymistä WTO : hon loisivat ihmisoikeuksien kehittymiselle , kansalaisyhteiskunnan lujittamiselle sekä oikeusvaltion syntymiselle otollista maaperää Kiinassa .
Komissio kiinnittääkin erityistä huomiota näihin näkökohtiin Maailman kauppajärjestöstä käytävän vuoropuhelun yhteydessä .
Tiibetin kysymystä on jo käsitelty laajamittaisesti unionin ja Kiinan viranomaisten välisten nykyisten viestintäkanavien kautta .
Myös niin sanotun troikan muodostavan entisen , nykyisen ja seuraavan puheenjohtajavaltion suurlähettiläät tekivät tarkkailumatkan Tiibetiin vuonna 1998 , ja komissio lupaa jatkaa tällä tiellä .
Komissio on parlamentin tavoin huolissaan siitä , että Irak on osoittanut yhteistyöhaluttomuuttaan Irakissa olevia Persianlahden sodan vankeja koskevassa kysymyksessä , joka koskee kadonneiksi ilmoitettuja kuwaitilaisia .
Komissio myös pitää tilannetta kadonneiden perheiden kannalta sietämättömänä .
Komissio vaatii Irakia noudattamaan YK : n turvallisuusneuvoston aiheesta antamia päätöslauselmia , ja kuten korostitte , Punaisen Ristin kansainvälinen komitea on saanut tehtäväkseen vastata kadonneiksi ilmoitettuja kuwaitilaisia koskevaan kysymykseen YK : n päätöslauselmien mukaisesti .
Valitettavasti Irak kuitenkin kieltäytyy tekemästä yhteistyötä edes Punaisen Ristin välityksellä .
Komissio tukee Punaisen Ristin kansainvälisen komitean ponnisteluja , ja koska komissiolla ei ole sopimukseen perustuvia suhteita Irakiin , se ei voi käydä virallista vuoropuhelua Irakin hallituksen kanssa .
Lisäksi haluan vakuuttaa , että komissio kannattaa täysin YK : n asettamia sanktioita vastauksena maan kohtalokkaaseen ihmisoikeustilanteeseen .
Mutta mielestäni olisi myös tärkeää kuten jotkut teistä ovat todenneet , että vaikka Irak on rikkonut YK : n turvallisuusneuvoston päätöslauselmia , komissio jatkaisi ECHOn kautta toimitettavan humanitaarisen avun myöntämistä irakilaisille lievittääkseen heidän kärsimyksiään .
Komissio on tärkein Irakille suunnatun humanitaarisen avun toimittaja , sillä vuodesta 1991 myönnettyjen avustusten arvo on yhteensä 240 miljoonaa euroa .
Lisäksi ECHOsta on komission vuotta 2000 koskevan ohjelman yhteydessä osoitettu Irakille 10 miljoonaa euroa humanitaariseen apuun .
Teemme siis selvän eron Irakin kansan auttamisen ja maalle asetettujen pakotteiden välillä maan nykyisessä ihmisoikeustilanteessa .
Komissio tulee kannattamaan kaikkia tähän kysymykseen liittyviä toimenpiteitä .
Lopuksi toteaisin öljyputken nykyiseen suunnitteluun liittyvistä ihmisoikeusloukkauksista Tsadissa ja Kamerunissa , että komissio seuraa tarkkaavaisesti tilannetta , joka koskee demokratisoitumisprosessin , ihmisoikeuksien puolustamisen ja oikeusvaltion lujittamisen tehostamista .
Lisäksi komissio kiinnittää kaiken huomionsa Tsadin eteläosasta Kamerunin halki suunniteltavaa öljyputkea koskevaan hankkeeseen .
Komissio ei osallistu suoraan tämän hankkeen rahoitukseen , mutta se on useaan otteeseen osoittanut ymmärtävänsä Tsadin vaatimusta pitää kiinni oikeudestaan hyödyntää maansa ainoita luonnonvaroja , kunhan se ryhtyy tarvittaviin varotoimiin yhtäältä luonnon sekä paikallisväestön oikeuksien suojelemiseksi ja toisaalta tulevien öljytulojen todelliseksi valjastamiseksi maan kehityksen hyväksi .
Pidämme huolen siitä , että nämä meitä askarruttavat kysymykset tulevat myös Euroopan investointipankin tietoon .
Öljyntuotantohankkeella voi olla erittäin suuri merkitys Tsadin kehitykselle ja sen lujittumiselle oikeusvaltiona , jos öljytuloja käytetään harkiten .
Tämän vuoksi Euroopan komissio pyrkii rohkaisemaan Tsadin hallitusta jatkamaan vuoropuheluaan öljyhankkeeseen liittyvistä kysymyksistä sen tärkeimpien yhteistyökumppaneiden myös komission kanssa sekä ottamaan paikallisyhteisöt ja kansalaisjärjestöt tiiviisti mukaan alustavaan työhön , jotta öljyhankkeen kiperimmissä kysymyksissä jo aiemmin saavutettua edistystä voitaisiin tarpeen tullen vahvistaa . Keskustelu on päättynyt .
Äänestys toimitetaan tuota pikaa , klo 17.30 .
 
- Tilanne Molukeilla ( Indonesia ) Esityslistalla on seuraavana keskustelu kymmenestä päätöslauselmaesityksestä tilanteesta Molukeilla : B5-0034 / 00 Maij-Weggen PPE-DE-ryhmän puolesta Molukeista ja Indonesiasta ; B5-0054 / 00 Schori ja Wiersma PSE-ryhmän puolesta Molukeista ; B5-0059 / 00 Maaten ELDR-ryhmän puolesta Molukeista ; B5-0071 / 00 Vinci ja Brie GUE / NGL-ryhmän puolesta Molukkien saarista Indonesiassa ; B50073 / 00 Lagendijk ja muut Verts / ALE-ryhmän puolesta Molukeista ; B5-0085 / 00 Maij-Weggen ja muut PPE-DE-ryhmän puolesta Molukkien saarista Indonesiassa .
Arvoisa puhemies , tämä on itse asiassa jo kolmas kerta , kun meidän täytyy pyytää komissiota kiinnittämään huomio Molukkien tilanteeseen .
Olemme tyytymättömiä siihen erittäin laimeaan tapaan , jolla komissio on tähän mennessä reagoinut päätöslauselmiin .
Väkivaltaisuudet Molukeilla alkoivat viime vuonna .
Ensin ne jäivät Itä-Timorin tapahtumien varjoon , mutta se ei tee Molukkien tilanteesta vähemmän vakavaa .
Lokakuussa sadat ihmiset saivat surmansa .
Kolme kuukautta myöhemmin surmansa saaneita on jo tuhansia ja haavoittuneita ja pakolaisia vielä enemmän .
Syyt ovat tietenkin monenlaiset .
Alue on jäänyt Suharton hallintokaudella taloudellisesti jälkeen ja samainen hallinto sai aikaan myös sen , että alueella harjoitettiin kyseenalaista siirtolaispolitiikkaa .
Vakavampaa on kuitenkin se , että alueella on nyt provokaattoreita , jotka saavat asukkaat toisiaan vastaan , kuten Itä-Timorissa , ja että armeijalla on valitettavasti epäilyttävä rooli .
Presidentti Wahid vahvisti viimeksi mainitun seikan eilen illalla Alankomaiden television haastattelussa , jossa hän sanoi , että myös armeija käyttäytyy väärin tässä konfliktissa .
Päätöslauselmassamme ei suunnata kritiikkiä erityisesti Indonesian uutta hallitusta kohtaan .
Se tekee vilpittömästi parhaansa palauttaakseen demokratian ja puuttuakseen ihmisoikeuksien loukkauksiin .
Pahat voimat Indonesiassa näyttävät piilevän ennemminkin aggressiivisissa muslimijärjestöissä ja joidenkin armeijan yksiköiden provokaattorien piireissä .
Mitä Euroopan unioni voi tehdä ?
Aluksi se voisi antaa varoituksen , kuten Holbrooke teki , että Indonesian armeijan vallankaappausta ei hyväksytä .
Toiseksi voitaisiin perustaa riippumaton tutkimuskomissio , joka lähetettäisiin Indonesiaan , mieluimmin YK : n alaisuudessa , toteamaan se , mitä viime kuukausina on tapahtunut .
Samalla alueelle voitaisiin lähettää välityskomitea , joka sovittelisi muslimien ja kristittyjen välillä .
Presidentti Wahid on ehdottanut jo tällaista ja maininnut myös henkilönnimen .
Olisi hyvä ajatus , että Euroopan unioni tukisi tällaista aloitetta .
Apua tarvitaan tietenkin paljon enemmän kuin sitä tällä hetkellä annetaan .
Lopuksi haluaisin muistuttaa siitä , että aseidenvientikiellon voimassaoloa on jatkettava .
Siihen on hyvä syy niin kauan , kunnes armeijan rooli on niin epäilyttävä .
Haluan muistuttaa tietä siitä , että väkivalta Molukeilla on kestänyt jo liian pitkään .
Alankomaissa asuu suuri molukkiväestö .
Se väestö kuuluu Euroopan unioniin ja siitä syystä Euroopan unioni ei voi sivuuttaa Molukkien ongelmia .
Pyydämme neuvostoa ja komissiota toimimaan paljon tehokkaammin kuin ne ovat tähän asti toimineet .
Arvoisa puhemies , puhun kollega Wiersman puolesta .
Arvoisa puhemies , neuvoston päätös kumota aseidenvientikielto Indonesiaan on lyhytnäköinen ja ennenaikainen .
Indonesia on tähän mennessä ottanut ensimmäiset askeleet kohti demokraattista yhteiskuntaa .
Siirtyminen täysiarvoiseen demokraattiseen järjestelmään ei ole kuitenkaan vielä varma asia , kuten Yhdysvaltojen YK-suurlähettiläs Holbrooke korosti tällä viikolla varoittaessaan Indonesian armeijaa .
Indonesian armeijan roolia Itä-Timorin levottomuuksien yhteydessä ei ole vielä selvitetty .
Jännitys Indonesiassa lisääntyy .
Jakarta ei pysty käsittelemään Molukkien tilannetta .
Kollegani Maat teki tämän juuri selväksi .
Monet kansalaiset eivät tunne enää olevansa turvassa .
Kumoamalla aseidenvientikiellon Euroopan unioni voi tulla osasyylliseksi väkivallan lisääntymiseen .
Siksi olemme sitä mieltä , että neuvoston on harkittava päätöstään uudelleen .
Vetoamme voimakkaasti jäsenvaltioihin , uutta päätöstä odotellessamme , että ne eivät aloittaisi aseiden vientiä .
Pyydämme komissiota ja neuvostoa ottamaan neljä askelta .
Ensiksi Euroopan unionin tulee lähettää valtuuskunta Jakartaan keskustelemaan Wahidin hallituksen kanssa kriisin ratkaisusta .
Toiseksi EU : n on neuvoteltava Indonesian hallituksen kanssa riippumattomien tarkkailijoiden lähettämisestä Molukeille .
Kolmanneksi kaikille väestönosille on annettava enemmän humanitaarista apua .
Lopuksi on annettava enemmän apua pakolaisille ja siirtymään joutuneille henkilöille YK : n ja kansalaisjärjestöjen kautta .
Saanen vielä lopuksi sanoa , kuinka pettynyt Alankomaiden sosiaalidemokraattien ryhmä on ulkoministerimme suhtautumiseen , hän ei osaa päättää , mitä mieltä asiasta on , vaan puolusti ensin aseidenvientikieltoa ja muutti mielensä vierailtuaan Jakartassa .
Euroopan unionin on neuvoteltava ennen kuin on liian myöhäistä .
Vetoan erityisesti Euroopan unionin puheenjohtajavaltioon Portugaliin , jotta se ottaisi asian hoitaakseen .
Arvoisa puhemies , olin hyvin vihainen kuultuani , ettei ministerineuvosto aio jatkaa maanantaina aseidenvientikieltoa .
Ymmärtääkseni Ranska , Italia , Espanja ja Belgia toivoivat vientikiellon kumoamista ja Iso-Britannia puolestaan jäi , kuten tavallista , odottavalle kannalle .
Se siitä eettisestä ulkopolitiikasta .
Vaadin kuitenkin Euroopan unionin ministerineuvostoa harkitsemaan asiaa uudelleen .
Jäsenvaltiot eivät saisi jatkaa tällä välin asekauppaa millään tavalla .
Se antaa vääriä merkkejä väärään aikaan .
Jopa Indonesian hallituksen jäsen sanoi , että vientikiellon kumoaminen on väärä päätös .
Demokratia on haurasta .
Uhkana on armeijan tekemä vallankaappaus , väkivaltaisuudet Molukeilla pahenevat , ja nyt olemme kuulleet , että Lombokissa on poltettu 12 kirkkoa ja että 5000 ihmistä on paennut , ja kerrotaan , että armeija on taas osallistunut tapahtumiin .
Vetoan ministerineuvostoon , jotta se määräisi aseiden vientikiellon uudelleen Indonesian vakauden vuoksi .
Arvoisa puhemies , nykyinen yhtenäinen Indonesian valtio on syntynyt 350 vuotta kestäneen Alankomaiden siirtomaahallinnon tuloksena .
Kristityiksi kääntyneet Molukkien asukkaat rekrytoitiin siirtomaavallan armeijaan , jonka piti pitää muut kansat Alankomaiden hallinnon alla .
Suuri osa Etelä-Molukkien asukkaista muutti Alankomaihin 50 vuotta sitten ja sen jälkeen joukoittain tiheään asutun Jaavan asukkaita on muuttanut muille saarille .
Näin jäljelle jääneistä Molukkien asukkaista on tullut vähemmistö omalla alueellaan .
Indonesian armeija teki vuonna 1965 vallankaappauksen , joka maksoi todennäköisesti miljoonan ihmisen hengen .
Vuoden 1999 vaalien jälkeenkään armeijaa ei hallita demokraattisesti .
Se toimii vastakohtaisuuksien aikaansaajana eri väestöryhmien välillä .
Pyysin viime maanantaina neuvostoa pitämään aseidenvientikiellon Indonesiaan voimassa .
Kielto mahdollistaa sen , että alankomaalaiset ja ranskalaiset yritykset eivät riko sopimuksiaan , vaikka ne eivät toimita aikaisempia sotilastarviketilauksiaan .
Euroopassa ei pidä hämmästellä sitä , että Indonesian sisällissodat jatkuvat , jos me kieltäydymme tunnustamasta sitä , että armeija hyötyy etnisistä ja uskonnollisista konflikteista , jotka siirtomaavaltamenneisyys on saanut aikaan .
Arvoisa puhemies , kun viimeksi keskustelimme tässä salissa Molukeista , sanoin , että keskustelimme sillä hetkellä Molukeista , mutta pelkäsin , että ennen pitkää meidän täytyisi keskustella muista Indonesian osista .
En tarkoittanut sillä , kaiken selvyyden vuoksi , Molukkien erityisongelmien ja niitä koskevan erityisen keskustelun vähättelyä vaan Indonesian ongelman analysointia , joka koskee paljon laajempaa aluetta kuin vain Molukkeja ja joka on laadultaan rakenteellinen ja syvälle ulottuva .
Minun on valitettavasti sanottava , että olin oikeassa .
Viimeisten uutisten mukaan myös Lombokilla tapahtuu mitä hirveimpiä asioita , jotka muistuttavat Molukeista ja muista alueista Indonesiassa , missä taistelut ovat käynnissä ja niiden uutisten mukaan seuraavat levottomuuden lähteet antavat jo merkkejä itsestään , esimerkiksi Sulawesilla .
Tämä kaikki johtuu muun muassa järjestetyistä vihakampanjoista , joita ohjaa muun muassa jopa lakiasäätävän kokouksen puheenjohtaja .
Presidentti Wahidin reaktio on sitä vastoin toivoa antava .
Olen myös sitä mieltä , että Euroopan parlamentti tekisi järkevästi tukiessaan Wahidia hänen taistelussaan suvaitsemattomuutta vastaan ja islamin maltillisen , liberaalin suuntauksen puolesta ja ennen kaikkea hänen taistelussaan armeijan suurta osaa vastaan , armeijan , joka ei puutu riittävästi levottomuuksien aiheuttajien toimintaan , ja mikä vielä pahempaa , kieltäytyy esimerkiksi ottamasta vastuuta omasta roolistaan Itä-Timorissa .
En kuitenkaan voi ymmärtää , että presidentti Wahidia tuettaisiin aloittamalla aseidentoimitukset uudelleen .
EU : lla on monenlaisia mahdollisuuksia vaikuttaa Indonesian prosessiin .
Kollegani ovat jo maininneet muutamia niistä : tarkkailijat , humanitaarinen apu .
Siihen liittyy myös aseidenvientikielto ja osoitan tämän vetoomuksen erityisesti jäsenvaltioille .
Armeijan merkityksen vähentäminen on se , mitä Indonesia tarvitsee , ei sen vahvistaminen lähettämällä lisää aseita .
Arvoisa puhemies , arvoisa komission jäsen , hyvät jäsenet , totean , että päättäessään olla jatkamatta Indonesiaan kohdistuvaa aseidenmyyntikieltoa Eurooppa-neuvosto hyväksyy tässä kuussa vastakkaisen kannan kuin parlamentti kuukautta aiemmin laajan yksimielisyyden pohjalta .
Osoituksena siitä , että myyntikieltoon johtaneet syyt ovat ennallaan , on nyt Molukkien tilannetta koskeva parlamentin johdonmukainen kanta , joka on esitetty hyvin käsittelemämme yhteisen päätöslauselman tekstissä .
Kuten kuukausi sitten korostin , vapailla vaaleilla valittu Indonesian nykyinen hallitus tukee demokraattisia arvoja , joista mainitsen erityisesti ihmisoikeuksien kunnioittamisen , ja se ansaitsee näin kansainvälisen yhteisön arvostuksen ja solidaarisuuden .
Molukkien tilanne ei ole Indonesiassa erillinen tapaus , vaan se on seurausta Suharton sotilasdiktatuurin harjoittamasta sisäisestä muuttopolitiikasta , johon liittyy Indonesian asevoimien nykyinen toiminta , joka on pahimmillaan toistoa Itä-Timorin tilanteelle ikään kuin tuossa maassa ei olisi mikään muuttunut .
Meidän on siitä syystä ilmaistava solidaarisuutemme varovasti ja harkitusti .
Mielestäni on siis välttämätöntä tehostaa kansainvälistä yhteistyötä erityisesti Indonesiaan annettavan humanitaarisen avun osalta , jotta voidaan edistää sen kehitystä .
Osoittaisimme näin arvostavamme tuon maan nykyisen hallituksen demokraattista luonnetta ja edistäisimme sen vakuuttavuutta .
En hyväksy aseiden myyntiä asevoimille , jotka eivät vielä ole ymmärtäneet asemaansa oikeusvaltiossa eivätkä sitä , että ne ovat hallituksen alaisia .
Tässä tilanteessa olisi syytä pitää voimassa Indonesiaan kohdistuva aseidenmyyntikielto .
Arvoisa puhemies , olisi tuhoisaa , jos sotilaat ottaisivat taas vallan Indonesiassa .
Siksi Euroopan unionin on tuettava presidentti Wahibia hänen pyrkimyksissään palauttaa rauha Molukeille .
Tähän mennessä Euroopan unioni ei ole tehnyt tarpeeksi asian hyväksi .
Meidän pitää tarjota enemmän humanitaarista apua ja avustaa indonesialaisia muslimien ja kristittyjen saamiseksi neuvottelupöydän ääreen .
Euroopan unionin valtuuskunta , esimerkiksi Alankomaiden entisen pääministerin Lubbersin johdolla , voisi tehdä hyvää työtä tässä asiassa .
ELDR-ryhmä pahoittelee sitä , että aseidenvientikielto kumotaan .
Indonesiassa on yhä levottomuuspesäkkeitä ja siellä loukataan ihmisoikeuksia .
Yleisten asioiden neuvosto ei siis toimi omien aseidenvientikieltoa koskevien kriteereidensä mukaisesti .
Sotilaat hyötyvät Euroopan unionin päätöksestä eikä niin saa olla missään tapauksessa .
Arvoisa puhemies , arvoisa komission jäsen , hyvät kollegat , painostus , julmuudet ja kristittyjen murhat leviävät Egyptin , Turkin ja yleensäkin Lähi-idän tapahtumien jälkeen nyt Aasiaan .
Meidän on aika ilmaista voimakas vastalauseemme näiden tapahtumien vuoksi .
Pyhään kirjaan Koraaniin perustuvien uskontojen sanoma on kuitenkin selkeä , yksinkertainen ja myönteinen .
On uskomatonta , kuinka tuota sanomaa on vääristelty tällaisten hirveyksien oikeuttamiseksi .
Islam on hitaan ja järjestelmällisen painostuksen tuloksena ajanut useimmat Idän kristityt maanpakolaisuuteen .
Mitä konkreettista olemme tehneet heidän tukemisekseen ?
Monenmoiset ranskalaiset ja eurooppalaiset järjestöt ovat yrittäneet tukea heitä , jotta maastapako ei jäisi heidän ainoaksi mahdollisuudekseen .
Annankin niille lämpimän tunnustukseni .
Tämä on kyllä todellinen menetys maille , joista kristityt ovat paenneet .
Kristityillä on ollut omat kulttuuriset juurensa kyseisissä maissa jo paljon ennen islamin tuloa .
Molukkien saarten tilanne on toki erilainen , sillä Indonesian hallitus on pyrkinyt saamaan tilanteen hallintaansa siinä kuitenkaan onnistumatta , sillä se on selvästikin kyvytön hallitsemaan omia sotavoimiaan , minkä vuoksi meidän ei missään nimessä pidä purkaa aseidenvientikieltoa .
On pelättävissä , että kristityistä tehdään jälleen kerran syntipukkeja ja että he joutuvat maksamaan hengellään kriiseistä , joihin he eivät ole syypäitä .
Indonesian valtion kriisin juuret ovat syvällä paitsi maan taloudessa , yhteiskunnassa ja politiikassa myös uskonnossa .
Hyvät kollegat , ryhmämme ilmaiseekin olevansa syvästi järkyttynyt Molukkien tapahtumista , kuten se oli myös Itä-Timorin tapahtumista , sekä kantavansa syvää huolta Lähi-idän ja nyt myös Aasian kristittyjä odottavasta kohtalosta .
Arvoisa puhemies , presidentti Wahid kieltää edelleen sen , että Molukkien konflikti on laajentunut kriisiksi .
Hänen mukaansa alueen uskonnollisen väkivallan aiheuttaa väkivaltainen vähemmistö , niin sanotut pimeät voimat , joka herättää konfliktin yhä uudestaan henkiin .
Viimeaikaiset kuvat ja viestit antavat kuitenkin aiheen epäillä muita syitä .
Lukuisten kirkkojen ja moskeijoiden sytyttäminen tuleen ja toistuvat kutsut pyhään sotaan , jihadiin , kertovat tilanteen vakavuudesta .
Väkivaltaisuuksien laajentuminen myös Lombokille ja Sulawesille on syvästi huolestuttavaa .
Verenvuodatus Molukeilla on jatkunut jo vuoden .
On tietenkin houkuttelevaa saada selville tuollaisen konfliktin varsinaiset syylliset .
Indonesian lehdistö tekeekin niin täyttä päätä .
On erittäin epävarmaa , auttaako se konfliktien ratkaisussa .
Tällä hetkellä näyttää jopa siltä , että tiedotusvälineet vain rohkaisevat väkivallan käyttöä .
Uutisointi antaa usein aiheen uusiin iskuihin .
Lehdistön lisäksi myös armeijan rooli on epäilyttävä .
Sekä muslimit että kristityt syyttävät armeijaa .
Presidentti Wahid yrittää kylläkin saada armeijan valvontaansa , mutta hän ei ole onnistunut siinä vielä kokonaan .
Siksi ei näytä järkevältä , että aseidenvientikielto Indonesiaan kumotaan nyt .
Tässä yhteisessä päätöslauselmassa pyydetään neuvostoa , komissiota ja parlamenttia panostamaan Indonesian konfliktien ratkaisuun valtuuskuntien välityksellä .
Emme todellakaan voi mennä maahan ja esittää erilaisia ratkaisuja .
Indonesian yhteiskunnan sisäisten etnisten ja uskonnollisten vähemmistöjen sekä kaikkien muiden yhteiskunnallisten toimijoiden on otettava kansalaisyhteiskunnan rakentaminen tehtäväkseen .
Humanitaarista apua on tarjottava mahdollisimman pian . .
( FR ) Arvoisa puhemies , komissio yhtyy parlamentin päätöslauselmaesityksessään esittämään mielipiteeseen , joka koskee paitsi Indonesian lujaa sitoumusta edistää demokratiaa ja ihmisoikeuksia että tarvetta tukea Indonesian hallitusta tämän ponnisteluissa väkivallan vähentämiseksi ja ihmisoikeuksien palauttamiseksi Molukkien saarten maakuntiin .
Rauhanomaisen vuoropuhelun joka toimisi välineenä muslimiyhteisön ja kristittyjen yhteisön välisen rauhan palauttamiseksi osalta komissio on vakuuttunut , että erittäin huolestuttava nykytilanne edellyttää kansainvälisen yhteisön ponnisteluja .
Meidän on tässä hengessä tuettava Indonesian hallitusta sekä vältettävä kaikenlaisia rankaisutoimia .
Puheenjohtajavaltion 17. tammikuuta antama viimeinen julkilausuma kuvastaa hyvin tuota asennetta , ja voin komission jäsen Pattenin puolesta vakuuttaa , että komissio kannattaa julkilausumassa esitettyjä ajatuksia .
Parlamentin pyyntöä on joka tapauksessa mahdollista käsitellä yleisten asioiden neuvostossa , jonka on määrä kokoontua maanantaina 24. tammikuuta .
Myös Indonesian presidentin välitön vierailu Brysselissä ja muissa Euroopan pääkaupungeissa tarjoaa mahdollisuuden saada hänet sekä hänen hallituksensa vakuuttuneiksi siitä , että olemme valmiita kaikkiin tarvittaviin ponnisteluihin , joita tämän ongelman rauhanomainen ratkaisu vaatii .
ECHO ja komissio ovat molemmat valmiita lisäämään humanitaarista apua . Keskustelu on päättynyt .
Äänestys toimitetaan klo 17.30 .
 
- Venezuela Esityslistalla on seuraavana keskustelu kuudesta seuraavasta päätöslauselmaesityksestä : B5-0047 / 00 Muscardini ja Ribeiro e Castro UEN-ryhmän puolesta Venezuelasta ; B5-0055 / 00 Medina Ortega PSE-ryhmän puolesta Venezuelan suurtulvista ; B5-0060 / 00 Sánchez García ja Di Pietro ELDR-ryhmän puolesta Venezuelan suurtulvista ; B5-0072 / 00 Wurtz ja muut GUE / NGL-ryhmän puolesta Venezuelan suurtulvista ; B5-0076 / 00 Knörr Borràs ja Lipietz Verts / ALE-ryhmän puolesta Venezuelan suurtulvista ; B5-0086 / 00 Marques ja Salafranca Sánchez-Neyra PPE-ryhmän puolesta Venezuelan katastrofista .
Arvoisa puhemies , kun seuraa parlamentin kiireellisistä aiheista käytävää keskustelua , voi huomata , että Euroopan historia näyttää taas tulevan lähemmäs meitä .
Tarkoitan sitä , että edellisen Molukkeja koskevan keskustelun aikana kuulimme puhuttavan paljon hollantia , ja nyt luulen , että komission jäsen saa kuulla puhuttavan paljon espanjaa , sillä puhumme Venezuelasta .
Kyse on siitä , että Euroopan historia tulee taas lähemmäs meitä .
Tarkoitan sitä , että me eurooppalaiset , jotka matkustimme aikoinaan maailmalle ja valloitimme sen , tunnemme nyt olevamme jollain tavoin asianosaisia siinä , mitä muualla tapahtuu , joten kun kukin meistä puhuu , vaikka se etenkin komission jäsenestä saattaakin kuulostaa valitusten luettelolta , niin hän puhuu samalla myös äänestäjien puolesta .
Tarkemmin sanoen minun kotimaassani Espanjassa ja sillä alueella , jolta olen kotoisin Kanariansaarilla Venezuelan onnettomuuteen on suhtauduttu aivan kuin se olisi tapahtunut omalla maallamme .
Pahoittelen sitä , että komission jäsen Busquin , joka on merkittävä komission jäsen ja merkittävä poliitikko ja joka tuntee hyvin nämä ongelmat , ei nyt kuitenkaan ole asiasta vastaavana komission jäsenenä , sillä hänellä on varmaan jo vastaus valmiiksi kirjoitettuna , ja se , mitä minä voin hänelle sanoa , ei vaikuta hänen vastaukseensa , sillä olen varma , että se ei voi siihen vaikuttaa .
Toivon kuitenkin , että hän ainakin lukisi päätöslauselman ja kiinnittäisi huomiota joihinkin meitä huolestuttaviin asioihin .
Venezuelan katastrofi ei ollut mikään tavanomainen katastrofi .
Kyse on 50 000 kadonneesta käytännössä 50 000 kuolleesta , kokonaisen osavaltion Vargasin tuhoutumisesta , jossa sijaitsee Maiquetían ja La Guairan lentokenttä , jota pidetään Venezuelan " sisääntuloaulana " .
Tämä osavaltio on rakennettava uudelleen ja se on tehtävä sillä tavoin , ettei tällaista katastrofia pääse enää tapahtumaan .
Katastrofin syynä ei nimittäin ollut ainoastaan viranomaisten välinpitämättömyys .
Sen syynä oli kokonaisen kukkulan Ávilan luonnonpuistossa sijaitsevan kukkulan sortuminen , ja tämä on siis otettava huomioon jälleenrakentamisessa .
Toivottavasti komissio ottaa parlamentin kommentit huomioon ja harkitsee mahdollisuutta kutsua koolle esimerkiksi eräänlainen " avunantajien konferenssi " muiden järjestöjen ja valtioiden kanssa , jotta voisimme yhdessä auttaa Venezuelan hallitusta rakentamaan uudelleen merkittävän osan heidän maastaan .
Arvoisa puhemies , arvoisa komission jäsen , hyvät parlamentin jäsenet , meille , jotka elämme Euroopan unionin erityisen syrjäisiin alueisiin kuuluvilla Kanariansaarilla , kaikella sillä , mitä Venezuelassa tapahtuu , on suuri merkitys , sillä viime vuosisadan puolessa välissä tuhansien kanariansaarelaisten oli muutettava tuohon maahan , jopa siinä määrin , että pidämme Venezuelaa kahdeksantena meille kuuluvana saarena .
Tämän vuoksi olemme järkyttyneitä sen viime joulukuun puolessa välissä sattuneen katastrofin vuoksi , jonka rankkasateet , maanvyörymät ja tulvat aiheuttivat Vargasin ja Mirandan osavaltioissa Venezuelan rannikolla , aivan Ávilan kansallispuiston vieressä , jossa minulla on ollut mahdollisuus työskennellä .
Menetettyjen ihmishenkien ja loukkaantuneiden määrä oli suuri , kun taas aineelliset vahingot kohosivat miljardeihin euroihin .
Tähän valtavaan katastrofiin reagoitiin Euroopan ja Amerikan taholta lähettämällä humanitaarista apua ja taloudellista tukea esimerkillisen solidaarisuuden hengessä , tarkoitan sitä , että kansainvälinen reagoiminen oli nopeaa kaikilla tasoilla , mukaan lukien Euroopan komissio , jotkin jäsenvaltiot ja jotkin Espanjan yhteisöt , joilla oli läheisiä suhteita Venezuelaan .
Nyt , kun alkuvaikeudet on voitettu ja vaikka viime aikoina onkin tapahtunut uusia luonnonmullistuksia , on tärkeämpää kuin koskaan kunnostaa ja jälleenrakentaa vahingoittuneet asunnot , välineet ja infrastruktuurit asianmukaisen vesistöihin liittyvien korjaustöiden lisäksi , ja antaa sekä henkistä että taloudellista tukea tämän luonnonkatastrofin uhreille , joka on yksi suurimmista Latinalaisen Amerikan ja erityisesti Venezuelan lähihistoriassa .
Näistä syistä me kaikki olemme esittäneet päätöslauselmaa , jonka tavoitteena on ennen kaikkea Euroopan unionin laatima muun muassa teknistä ja taloudellista yhteistyötä yhdessä jäsenvaltioiden ja muiden toimielinten kanssa koskeva suunnitelma , jonka avulla voidaan lievittää ja korjata tämän luonnonkatastrofin aiheuttamia vahinkoja .
Voin vakuuttaa teille , että tässä tapauksessa Venezuelan katastrofi on todellakin muuttunut " tärkeäksi , ajankohtaiseksi ja kiireelliseksi aiheeksi " .
Arvoisa puhemies , surullista tässä lienee se , että vähän päästä meidän on puhuttava erilaisista katastrofeista , jotka aiheuttavat toisissa maailmankolkissa useammin tuhoa kuin toisissa , ja ehkä myös sellaisista maista , jotka , koska niitä vaivaa suurempi köyhyys ja joissa on heikommat infrastruktuurit , joutuvat maksamaan kalliimmin kuin jos ne olisivat vahvempia .
Samaa voidaan sanoa näiden maiden kansalaisista , sillä Venezuelan kuten hirmumyrsky Mitchinkin tapauksessa on puhuttava suurista kuolonuhrien määrästä .
Me pyydämme tietenkin yhteisön toimielimiä antamaan taloudellista apua jota ne ovat jo antaneetkin , ne ovat ehdottaneet 3 500 000 euron summaa hätäavuksi , mutta pyydämme niitä toimimaan myös muilla tavoin yhteistyössä Venezuelan hallituksen ja kansalaisten kanssa .
Tällä viikolla puhuimme myös Euroopassa tapahtuneesta katastrofista ja totesimme , että ilmastonmuutoksella saattaa olla jotain tekemistä ja monet asiantuntijat vahvistavat tämän virheellisesti luonnonkatastrofeiksi kutsuttujen ilmiöiden jatkuvan lisääntymisen kanssa .
Uskomme , että ihmisen toiminnalla on jotain tekemistä niiden kanssa .
Venezuelan tapauksessa meillä oli mahdollisuus olla paikan päällä Euroopan parlamentin ja Latinalaisen Amerikan parlamentin välisessä konferenssissa on nähtävissä rajua kaupungistumista ja ympäristöön kohdistuvia laiminlyöntejä , jotka mahdollisesti pahentavat näitä tilanteita .
Näin ollen , arvoisa puhemies , on vastattava kiireellisesti tarpeeseen rakentaa uudelleen kaikki infrastruktuurit .
Yhteisön toimielinten , jäsenvaltioiden ja muutamien kansalaisjärjestöjen on tehtävä yhteistyötä muiden maiden kanssa , jotta tämän peruuttamattomia vahinkoja aiheuttaneen katastrofin seuraukset voidaan korjata niin hyvin kuin mahdollista .
Arvoisa puhemies , en halua toistaa sitä , mitä minua edeltäneet puhujat ovat jo sanoneet .
Minäkin tulen sellaiselta alueelta , Baskimaasta , jossa tunnetaan voimakasta solidaarisuutta , koska Venezuela on ottanut vastaan kaikkialta Espanjasta ja erityisesti Baskimaasta lähtöisin olleita maastamuuttajia ja koska se tarjosi kauan kestäneen Francon diktatuurin aikana korvaamatonta henkistä ja aineellista apua .
Lisäksi , kuten sanotaan , " ei kahta ilman kolmatta " , eli olemme viime päivinä kuulleet maanjäristyksestä , jonka voimakkuus oli Richterin asteikolla 6 , ja jopa hyökyaallosta .
Koska tämä suru ja murhe koskettaa kaikkia , haluan keskittyä puheenvuorossani myös eräisiin näkökohtiin , jotka menevät lyhyellä aikavälillä annettavaa aineellista apua ja koko tätä päätöslauselmaa pitemmälle .
On tärkeää tutkia kehityksen mallia sekä Venezuelassa että muissa maissa , ja uudistaa sitä niiltä osin , missä se ei noudata ympäristönsuojeluun ja ympäristön kunnioittamiseen perustuvaa linjaa .
Avustuksia on kohdistettava myös näiden näkökohtien tutkimiseen ja tiettyjen teollisuudenalojen aiheuttamien ympäristön tasapainoa haittaavien vaikutusten korjaamiseen , eikä ainoastaan Venezuelassa .
On tärkeää järjestää Euroopan unionin ja Latinalaisen Amerikan välinen konferenssi , jotta energiariippuvuuden , energiavarojen viennin ja niiden varojen sokean hyväksikäytön suuntaa voidaan kääntää .
On tärkeää , että teemme parhaamme tällaisten katastrofien estämiseksi .
Näin ollen on kiinnitettävä huomiota kaikkiin näihin seikkoihin sekä tietenkin myös päätöslauselmaan sisältyviin kohtiin .
Lopuksi haluaisin vielä käyttää hyväkseni tätä tilaisuutta ja kiinnittää huomiota myös Venezuelassa ilmi tulleisiin ihmisoikeusloukkauksiin , joita on tehty ryöstelyn vastaisten toimien varjolla .
Emme voi sulkea silmiämme tältäkään .
Solidaarisuutemme Venezuelan kansaa kohtaan ei saa antaa meidän vähentää valppauttamme sellaisten henkilöiden kuin presidentti Chávezin osalta , joka on populistinen presidentti , joka on osoittanut huolestuttavaa suvaitsemattomuutta ja uhkailua eri tahoja kohtaan , viestintävälineet mukaan luettuina , vaikka jotkut Euroopan poliittisista johtohahmoista ovatkin valmiita mielistelemään häntä .
Venezuela merkitsi yli 300 000 maanmiehelleni mahdollisuuksien maata ja parempaa elämää .
Venezuela otti meidät vastaan avosylin .
Se otti vastaan myös satojatuhansia muita eurooppalaisia maahanmuuttajia .
Mainittakoon myös , että yli 70 prosenttia Venezuelaan muuttaneista portugalilaisista on kotoisin omalta alueeltani , Madeiran saarelta .
Tämän läheisen yhteyden takia olemme seuranneet katastrofia hyvin surullisina ja jännittyneinä .
Olemme kuitenkin tunteneet myös suurta solidaarisuutta .
Niinpä oli hyvin lohdullista kuulla komission ilmoittavan humanitaarisen avun myöntämisestä .
Tämä apu osoittautui kuitenkin riittämättömäksi murhenäytelmän koko laajuuden paljastuttua .
Venezuela on itse asiassa kokenut suurimman Latinalaisessa Amerikassa 1900-luvulla sattuneen luonnonkatastrofin .
Nyt tiedetään , että ainakin 15 000 ihmistä on saanut surmansa .
Sadattuhannet ovat menettäneet kotinsa .
Aineellisten vahinkojen arvioidaan olevan 10-20 miljardia dollaria .
230 000 työpaikkaa on menetetty .
Euroopan unionin täytyy tässä hirvittävässä ja murheellisessa tilanteessa olla huomattavasti solidaarisempi Venezuelaa kohtaan .
Juuri tästä syystä tein parlamentille päätöslauselmaesityksen .
Halusimme , että Euroopan parlamentti , joka on Euroopan kansoja edustava elin , ilmaisisi Venezuelalle osanottonsa ja solidaarisuutensa .
Halusimme myös , että parlamentti vaatisi komissiota lisäämään humanitaarista apua , jotta voitaisiin vastata lukemattomien ihmisten tarpeisiin esimerkiksi terveydenhuollon , veden , yleisen hygienian ja elintarvikehuollon osalta .
Halusimme niin ikään ehdottaa , että komissio laatisi keskipitkän aikavälin toimintasuunnitelman perusrakenteiden ja asuntojen jälleenrakentamista varten , sillä tuhoalueen toipuminen voi viedä yli seitsemän vuotta .
Tässä suunnitelmassa täytyy myös edistää ja kannustaa taloudellisen toiminnan elpymistä rahallisten kannustimien , korkotukirahoituksen ja erityistuen avulla .
Halusimme myös pyytää komissiota vapauttamaan mahdollisimman paljon kyseisten toimien kannalta välttämättömiä resursseja .
Emme halunneet jäädä vain hyvien aikeiden varaan .
Arvoisa puhemies , tämä oli vähintä , mitä voimme tehdä tulvien uhreiksi joutuneen väestön hyväksi .
Arvoisa puhemies , mielestäni Euroopan unioni tekisi suuren virheen , jos se aliarvioisi tämän Venezuelaa kohdanneen onnettomuuden laajuuden , jossa , kuten täällä on muistutettu , tuhannet ihmiset ovat menettäneet henkensä .
On erittäin hyvä , että ilmaisemme solidaarisuutemme , mutta on myös tärkeää , että siirrymme kiireellisesti sanoista tekoihin .
Yhteisön on vastattava tähän onnettomuuteen laatimalla laajamittainen maan jälleenrakennus- ja kunnostussuunnitelma , joka sisältää useita osa-alueita : humanitaarisen avun ja hätäavun tehostaminen sekä kunnostamis- ja jälleenrakennustöitä koskevien yleisten linjojen määrittely , mahdollisina lisätoimina .
Sanon mahdollisina lisätoimina , koska ministerineuvosto hyväksyy ensi maanantaina julkilausuman , joka on laadittu Coreperin edustajien tekemän sopimuksen pohjalta , jossa sanotaan , että toteutettavien toimien laajuus riippuu käytössä olevista voimavaroista .
Tätä tavoitetta on mahdotonta rahoittaa Mitchin tuhojen korjaamiseen tarkoitetuin varoin .
Parlamentti pyytää ja se pyytää tätä myös käden ojennuksena budjettivallan käyttäjältä sitä , että komissio tekisi kunnianhimoisen ehdotuksen , jolla voidaan vastata tämän tilanteen tarpeisiin .
Myös se olisi mielenkiintoista , jos komissio tutkisi niitä mahdollisuuksia , joita kaupallisten toimien soveltaminen yhteisön yleisen tullietuusjärjestelmän puitteissa sekä Euroopan investointipankin tarjoamien lainojen suurentaminen ja laina-aikojen pidentäminen tarjoaisivat .
Euroopan unionin pitäisi myös kannattaa " avunantajien kansainvälistä konferenssia " , mikä olisi todisteena unionin solidaarisuudesta ja yhteistyöpanoksesta , ja jonka avulla voisimme vastata siihen , mitä kärsimystä kokeva kansa , Euroopan unionin ystäväkansa , jollainen Venezuelan kansa on , tällä hetkellä meiltä odottaa .
Arvoisa puhemies , jos Venezuelan kärsimät vahingot siirrettäisiin Saksan alueelle , koko rannikkoalue olisi tuhoutunut ja 200 000 ihmistä olisi saanut surmansa .
Tämä kertoo onnettomuuden valtavat mittasuhteet Venezuelan kaltaiselle maalle .
Ei ole varmasti irvokasta , jos sanon , että parasta mitä Venezuelalle nyt voisi tapahtua , olisi öljyn hinnan kohoaminen mahdollisimman korkealle , jotta se kykenisi rahoittamaan mahdollisimman suuren osan jälleenrakentamisesta itse .
Se on meille varmasti epämiellyttävää , koska öljy on kallista , mutta Venezuelalle eduksi .
Sikäli Venezuela on myös paremmassa asemassa kaikkien kärsimiensä vahinkojen jälkeen kuin Väli-Amerikka hirmumyrsky Mitchin jälkeen .
Tämä on kuitenkin laiha lohtu , kun otetaan huomioon valtava tuho .
Vaatimuksessa avunantajien kansainvälisestä konferenssista , johon komissio osallistuisi aktiivisesti , on sen vuoksi järkeä .
Muuten odotan kuten kolleganikin , että komissio esittelee meille mahdollisimman pian suunnitelman siitä , kuinka se voi auttaa Venezuelaa tämän hallituksen suostumuksella .
Venezuelalaiset ovat varmoja myötätunnostamme .
He tarvitsevat kuitenkin tietysti myös rahaa , mielikuvitusta ja yhteistyötä jälleenrakennuksessa .
Sallikaa minun lisätä tähän , että globaalistuminen ei tarkoita ainoastaan kauppaa vaan myös solidaarisuutta .
Näin tuhoisan katastrofin jälkeen on kuitenkin myös paikallaan kysyä sen syitä .
Pelkään , että joudumme kohtaamaan yhä enemmän luonnonkatastrofeja , joihin ihmiset ovat osasyyllisiä .
Luonnollista ilmastonmuutosta vastaan ihminen on tietysti voimaton .
Kasvihuonekaasut voimistavat kuitenkin muutoksia .
Juuri siinä onkin ongelma .
Eurooppa ei valitettavasti täytä Kioton velvoitteitaan .
Toivon , että tämä katastrofi valitettavasti myös muut saa meidät pohtimaan tätä asiaa ja ryhtymään myös toimiin , jotta meidän ei pidä jatkuvasti keskustella katastrofeista niiden aiheuttamien kiireiden keskellä vaan voimme kenties keskustella myös siitä , mitä teemme ennalta ehkäisevästi , jotta katastrofeja ei syntyisi näin paljon .
Jos luonto jo vaatii niitä , ihminen ei varmaankaan ole syyllinen ainakaan siihen .
Arvoisa puhemies , komissio yhtyy parlamentin jäsenten esittämään huoleen Venezuelan katastrofaalisesta tilanteesta , ja välitän komission jäsen Nielsenille tekemänne huomautukset .
Onnettomuuden laajuuden vuoksi komissio on reagoinut siihen välittömästi siten , että se hyväksyi 23. ja 30. joulukuuta 1999 nyt jo toteutetut päätökset , jotka koskevat 3,2 miljoonan euron suuruisen humanitaarisen avun myöntämistä .
Eräs Euroopan humanitaarisen avun toimiston ECHOn asiantuntijoista matkusti Venezuelaan kuitenkin jo 22. joulukuuta , sillä avun tarpeesta oli tarpeen laatia välittömät arviot .
ECHOn vakituinen edustaja matkustaa niin ikään paikan päälle lähipäivinä vastatakseen humanitaarisen avun koordinoimisesta sekä varmistaakseen ohjelmien täytäntöönpanon .
Komissio , joka on ottanut huomioon Venezuelan terveysministerin vahvistaman tiedon muun muassa koleran ja spitaalin riskin kasvusta , valmistelee parhaillaan kolmatta päätöstään 2 miljoonan euron myöntämisestä juomavesijärjestelmän ja epidemioiden seurantajärjestelmän kunnostamista varten .
Yhdyn parlamentin jäsen Linkohrin mielipiteeseen , joka koskee mahdollisuutta järjestää tulevaisuudessa yleisluonteisia keskusteluja katastrofeista , ja myös tietyt tutkimukset ovat tämän ajatuksen suuntaisia .
Komission ohella luonnollisesti myös kansainvälinen yhteisö on vastannut ripeästi Venezuelan hallituksen vetoomukseen sekä osoittanut avokätisyyttään .
YK : n humanitaarisen avun koordinoinnista vastaavan toimiston mukaan avun kokonaisarvo on nykyään noin 24 miljoonaa dollaria , josta lähes 10 miljoonaa dollaria on peräisin Euroopan unionista .
Komissio valmistelee parlamentin pyynnöstä myös asiantuntijamatkaa Venezuelan tilanteen arvioimiseksi ja erityistoimien määrittämiseksi .
Komissio päättää keskipitkän aikavälin jälleenrakennussuunnitelmasta asiantuntijoiden saamien tulosten perusteella .
Komissio kiinnittää erityistä huomiota jälleenrakennustoimien toteuttamiseen liittyviin ympäristönäkökohtiin .
Tässä vaiheessa emme vielä voi kertoa avustusten määrästä , joka määräytyy asiantuntijoiden saamien tulosten ja muiden lahjoittajien konsultoinnin perusteella .
Komissio aikoo työskennellä tiiviisti muiden lahjoittajien kanssa edistääkseen kansainvälisen yhteisön ponnistelujen yhteensovittamista ja ensisijaisten toimien määrittelyä .
Näin ollen on tärkeää , että kansainvälisen avun koordinointijärjestelmä pantaisiin alulle mahdollisimman pian .
Keskustelu on päättynyt .
Äänestys toimitetaan klo 17.30 .
( Istunto keskeytettiin klo 17.30 saakka . )
( Istunto keskeytettiin klo 17.30 , ja sitä jatkettiin klo 18.00 . )
PUHETTA RYHTYI JOHTAMAAN varapuhemies PROVAN Arvoisa puhemies , haluan , että pöytäkirjaan merkitään minun vastalauseeni sille , että äänestys , jonka piti alkaa klo 17.30 , aloitetaan myöhässä ilman minkäänlaista selitystä .
Tämä osoittaa selvää epäkunnioitusta parlamenttia ja jokaista ajoissa paikalle saapunutta kollegaamme kohtaan .
Tällainen toiminta olisi perusteltua vain siinä tapauksessa , että siihen olisi jokin painava syy , kuten esimerkiksi puhemiehen sydänkohtaus .
Jos näin ei kuitenkaan ole , kyse on mielestäni parlamentin jäsenten aliarvioimisesta , jota ei voida hyväksyä .
( Voimakkaita suosionosoituksia ) Hyvä jäsen Martínez , ymmärrän täysin kantanne .
Voin vain sanoa teille tässä vaiheessa , että tämä huomio toimitetaan puheenjohtajakokoukselle , joka itse pyysi äänestysten lykkäämistä .
Täysistunnon tehtävänä on periaatteessa päättää esityslistasta , mutta puheenjohtajakokous , joka on tällä hetkellä yhä koolla , päätti syystä tai toisesta lykätä äänestyksiä vielä toiset puoli tuntia .
Pidän varmasti huolen siitä , että huomautuksenne toimitetaan eteenpäin voimakkain äänenpainoin .
Toivottavasti tämä tyydyttää teitä kaikkia .
En halua käynnistää tästä nyt keskustelua .
Niin on vain nyt käynyt .
Mitä nopeammin siirrymme äänestyksiin , sitä parempi .
Sallittehan minun vakuuttaa teille , että tällaisesta kysymyksestä kannattaa käydä kunnollinen keskustelu , ja parlamentin kannattaa tehdä kunnollinen pikemminkin kuin tilapäinen päätös esityslistan muuttamisesta .
Siirrymme nyt tärkeitä , ajankohtaisia ja kiireellisiä asioita koskeviin äänestyksiin .
Tsetseniaa koskeneen äänestyksen aikana Arvoisa puhemies , kyse on Tsetseniaa koskevasta päätöslauselmasta .
Halusin vain sanoa teille , että saksankielisessä versiossa on 4 kohdassa puhe tsetseenimiliisistä , mutta alkuperäisessä englanninkielisessä versiossa puhutaan taistelijoista , fighter .
Fighter tarkoittaa siis kuitenkin taistelijaa .
Pyydän näin ollen korjaamaan tämän kohdan kaikissa kieliversioissa , koska taistelijan ja miliisin välillä on suuri ero .
Pyydän siis tarkistamaan kieliversiot 4 kohdan osalta . Olette aivan oikeassa , hyvä jäsen Posselt .
Tekstiä muutetaan tämän mukaisesti .
Ennen Egyptiä koskevaa äänestystä Arvoisa puhemies , pyydän anteeksi , mutta kyse on edelleen samasta ongelmasta .
Englanninkielisessä alkuperäistekstissä , jota käsittelimme , käytetään ilmaisua sectarian clashes tai jotain sellaista .
Joka tapauksessa kyse on sanasta " sectarian " .
Saksankielisessä versiossa sanotaan : muslimi- ja koptilahkojen välisistä selkkauksista .
Se on myös täydellistä hölynpölyä , ja pyydän , että tämä kohta mukautetaan englanninkieliseen versioon . Sanon uudelleen , että pidämme huolen siitä , että teksti käännetään saksaksi oikein .
Molukkien ( Indonesian ) tilannetta koskeneen äänestyksen jälkeen : Arvoisa puhemies , paikalla oleva komission jäsen mainitsi , että Indonesiaan kohdistuvaa aseidenmyyntikieltoa koskevaa ongelmaa voitaisiin mahdollisesti käsitellä yleisten asioiden neuvostossa , joka pidetään 24. päivänä , toisin sanoen ensi maanantaina .
Näin ollen pyytäisin puhemiehistöltä erityistä solidaarisuutta ja suurta huolellisuutta , jotta juuri hyväksymämme päätöslauselma toimitettaisiin välittömästi neuvostoon .
Pyytäisin näin ollen , että sihteeristö olisi erittäin nopea .
Arvoisat ministerit varmaankin lukevat lehtiä , mutta nyt , kun Euroopan parlamentti ottaa toistamiseen kantaa myyntikiellon jatkamisen puolesta , on tärkeää , että juuri hyväksymämme päätöslauselma annettaisiin välittömästi neuvoston tiedoksi . Niin tehdään .
Arvoisa puhemies , käytän työjärjestyspuheenvuoron .
Meillä oli tänä aamuna käsiteltävänämme kaksi menettelyä koskevaa esitystä , joista ensimmäinen oli kollegani Hudghtonin ja toinen minun itseni jättämä .
Molemmissa esityksissä pyydettiin nimenhuutoäänestystä ja pidettiin tärkeänä , että sellainen toimitetaan .
Nimenhuutoäänestysten painetuissa tuloksissa näkyy kuitenkin tällä hetkellä ainoastaan ensimmäinen näistä äänestyksistä , jotka koskivat esityksiä asian käsiteltäväksi ottamisesta , mutta ei vielä toisen nimenhuutoäänestyksen tuloksia .
Jäsenet muistavat , että tämä toinen äänestys oli varmasti nimenhuutoäänestys ja että äänestys toimitettiin koneäänestyksenä .
Voimmeko olla varmoja siitä , että nimenhuutoäänestysten tulokset ovat saatavilla huomenaamulla ?
Hyvä jäsen MacCormick , pidämme varmasti huolen siitä ja varmistamme , että saatte ne käyttöönne kotiin vietäviksi .
 
Sisämarkkinat ja kuluttajien oikeusturva Esityslistalla on seuraavana keskustelu Palacio Vallelersundin oikeudellisten ja sisämarkkina-asioiden valiokunnan puolesta komissiolle esittämästä suullisesta kysymyksestä ( B5-0039 / 99 ) tasapainoisesta strategiasta sisämarkkinoiden ja kuluttajien oikeusturvan alalla Arvoisa puhemies , koska aikaa on runsaasti , arvoisa puhemies ja arvoisa komission jäsen , voin yrittää selittää asiaa esimerkin avulla : olipa kerran , ennen Amsterdamin sopimuksen voimaan tulemista , neuvosto , jossa keskusteltiin Brysselin ja Luganon yleissopimuksen muuttamisesta : niille , jotka eivät tunne näiden teknisten kysymysten saloja , tämä merkitsee oikeudenkäyttövaltaan liittyvää ongelmaa .
Toisin sanoen , millaiselle tuomarille voi puhua vaikeuksistaan silloin , kun kyseessä on kansainvälinen kiista .
Yksimielisesti ja hallitustenvälisen , ei siis kovinkaan yhteisöllisen , ja hyvin lähellä kansainvälistä oikeutta olevan yhteistyön tuloksena , neuvosto oli päässyt periaatesopimukseen .
Mutta kas , eräänä päivänä Amsterdamin sopimus tuli voimaan , ja 65 artiklan mukaisesti tämä Brysselin ja Luganon yleissopimuksen muutos oli sisällytettävä yhteisön lainsäädäntöön ja tästä uudesta yleissopimuksesta oli tehtävä yhteisön säädös , eli asetus .
Tuolloin esiin astui komissio , ja jotta se saisi tämän uuden Amsterdamin sopimuksen tuottamaan mahdollisimman pian hedelmää , se päätti hyvin nopeasti , että säädöksen sisällyttäminen yhteisön lainsäädäntöön merkitsi yksinkertaisesti sitä , että sen nimi muutettaisiin : siinä missä ennen luki yleissopimus , saa lukea tästä lähtien asetus .
Siinä kaikki .
Näin komissio sitten , kuulematta ennalta asianomaisia tahoja , kuulematta lainkaan eri pääosastoja , antoi näitä lainsäädäntöön liittyviä kysymyksiä koskevan asetusehdotuksen .
Täällä parlamentissa käsitellään parhaillaan Diana Wallisin johdolla mietintöä joka vielä tässä vaiheessa on vasta lausunnon asemassa , sillä parlamentin valtuudet ovat tällä alalla vielä rajalliset , ja toivon hänen puhuvan tästä aiheesta .
Tästä ja tähän tarinani päättyy meidän on kuitenkin tehtävä joitakin johtopäätöksiä : Ensinnäkin , neuvoston koordinoinnissa on puutteita .
Neuvosto ei nimittäin tässä tapauksessa ole vain neuvosto , vaan se on oikeusasioita käsittelevä neuvosto .
Lisäksi minun on sanottava , että se koostuu juuri niistä kansainvälisen yksityisoikeuden asiantuntijoista ja professoreista , jotka ovat neuvotelleet näistä kansainvälisistä sopimuksista , jotka loppujen lopuksi käsittelevät tätä erityisalaa .
Myöskään sisämarkkina-asioita tai yleisiä asioita käsittelevää neuvostoa ei kuultu .
Puutteita on kuitenkin ja tämä on tärkeämpää tulevaisuuden kannalta myös komission koordinoinnissa .
On totta , että se on joutunut kokemaan vaikeita aikoja komissio oli silloin eroamassa , mutta sen koordinaation puutteet johtuvat loppujen lopuksi siitä , arvoisa puhemies , että tätä asiaa koskeva kuulemistilaisuus järjestettiin vasta sitten , kun asetusehdotus oli jo julkistettu , mikä soti kaikkia niitä alkeellisimpia kriteereitä vastaan , jotka koskevat tehokkuutta ja jopa kansalaisten ja tämän parlamentin komissiolle osoittamaa kunnioitusta , muiden seikkojen ohella .
Tämän lisäksi olen sitä mieltä , että tässä esimerkissä korostuu se vaikea tai hankala tilanne , tai se tärkeä haaste ihan miten haluatte , arvoisa puhemies jonka edessä olemme : sisämarkkinoita koskevat kriteerit , kansainvälisen yksityisoikeuden kriteerit .
Toisin sanoen , merkitseekö säädöksen sisällyttäminen yhteisön lainsäädäntöön joka meidän on usein tehtävä yksinkertaisesti sitä , että kirjoitamme siihen " yleissopimus " , missä lukee " asetus " ?
Oikeudellisten ja sisämarkkina-asioiden valiokunnan mielestä asia ei voi olla näin , ja toivon , että parlamentti on samaa mieltä .
Säädöksen sisällyttäminen yhteisön lainsäädäntöön tarkoittaa ennen kaikkea ja nimenomaan jokaisen siihen sisältyvän säännön analyyttistä arvioimista sisämarkkinoiden perusperiaatteiden pohjalta .
Erityisesti tämä koskee keskinäisen tunnustamisen periaatetta ja kotijäsenvaltion suorittaman valvonnan periaatetta .
Sisällyttäminen yhteisön lainsäädäntöön tarkoittaa todellisuudessa sisämarkkinoiden kunnioittamista .
Tämä on hyvin tärkeää , sillä tällä hetkellä sisämarkkinoiden toteuttaminen merkitsee sitä , että menemme sille raja-alueelle , joka ympäröi jo voimassa olevia sääntöjä ja jota , koska se on yhteydessä prosessioikeuteen ja tietenkin moniin kansainvälisen yksityisoikeuden osa-alueisiin , ei ole määritelty tarkasti .
Näin ollen , jos nyt menetämme ne perusteet , jotka määrittävät sisämarkkinoita , teemme epäsuorasti sisämarkkinoista merkityksettömät ja kuljemme kohti erittäin vaarallista tilannetta .
Tähän liittyy toinenkin vaara .
Tässä digitaalisen vallankumouksen tilanteessa on nähtävissä tiettyä taipumusta sanoa : " olemme globaaleja , sisämarkkinat ovat käyneet meille pieniksi , hallitkaamme maailmaa , mitä me sisämarkkinoilla teemme , jättäkäämme sisämarkkinat taaksemme " .
Niin , meidän on hyvä tietää , että Euroopan yhdentyminen perustuu sisämarkkinoihin ja että sen lisäksi perustamissopimus velvoittaa meidät kunnioittamaan niitä periaatteita , jotka pitävät yllä ja määrittävät tätä todellisuutta .
Nyt te varmaan kysytte minulta : entä sitten kuluttajat ?
No , mitä kuluttajiin tulee , antamassani esimerkissä heitä näytetään suojeltavan antamalla heille mahdollisuus pyytää oikeudenmukaisuutta tuomarilta , joka asuu ihan naapurissa , heidän kotipaikkakuntansa tuomarilta .
Onko tämä heidän suojelemistaan ?
Ei ole .
Todisteena tästä on se , että kuluttajat eivät nosta oikeusjuttuja sellaisissa tapauksissa , joissa he ovat ostaneet pienen laitteen , tai kun he ovat ostaneet mitä tahansa lähikaupasta .
Miksi ?
Koska se on hyvin kallista ja koska se vie paljon aikaa .
Toisin sanoen , jos haluamme suojella kuluttajia , meidän on päätettävä asianmukaisista toimista .
Esimerkiksi sellaisista komission parhaillaan esittämistä toimista , jotka liittyvät esimerkiksi vähäisiä vaateita koskeviin menettelyihin ( small claims procedure ) tai kuluttajien riitojen ratkaisemiseen tuomioistuimen ulkopuolella .
Tämä suojelee kuluttajia ; nopeat , edulliset ja tehokkaat menettelyt .
Arvoisa puhemies , lisäksi kuluttajien suojeleminen tarkoittaa sitä , että heitä kohdellaan täysikasvuisina , eikä ajatella , että kuluttajat ovat olentoja , jotka eivät pysty tekemään valintoja .
Tällä hetkellä yksi Euroopan tärkeimmistä haasteista tässä digitaalisessa vallankumouksessa on se , että muutamme sitä kulttuuria ja niitä periaatteita , jotka koskevat kuluttajien suojelua .
Kuluttajia täytyy suojella , mutta heitä on todellakin suojeltava käytännössä eikä muodollisesti , ja on omaksuttava sellainen kulttuuri , jossa otetaan riskejä , kuluttajan kannalta laskelmoituja riskejä , siis sellaisen kuluttajan , joka pystyy tekemään täysin tietoisia valintoja .
Arvoisa puhemies , päätän puheenvuoroni .
Euroopan on puolustettava arvojaan , mutta Euroopalla on toinenkin suuri haaste , joka on tasapainon löytäminen julkisen lainsäädännön ja itsesääntelyn ( self regulation ) välillä .
Kuluttajia suojellaksemme tarvitsemme julkisen lainsäädännön tarjoamaa lujaa ja suojaavaa kehystä , mutta tarvitsemme myös mahdollisuuden sille , että kansalaisyhteiskunta rakentaa sellaisia järjestelmiä , jotka vastaavat paremmin senhetkistä tilannetta kuin ne , joita voidaan säätää julkisissa toimielimissä .
Eräänä päivänä Madridin huippukokouksessa joku sanoi minulle : hyvä jäsen Palacio , Internetissä yksi vuosi merkitsee kahta kuukautta .
Teiltä menee neljä vuotta yhden direktiivin laatimiseen , mikä on pitkä aika .
Olkaamme nopeampia , säilyttäkäämme arvomme , mutta ymmärtäkäämme tietenkin myös se , että sisämarkkinoiden on oltava meidän ensisijainen tavoitteemme . .
( NL ) Arvoisa puhemies , haluaisin ensin kiittää arvoisaa parlamentin jäsen Palaciota siitä , että hän antaa minulle mahdollisuuden käsitellä erittäin merkittävää , mutta myös erittäin monimutkaista asiaa .
Haluaisin sanoa siitä seuraavaa .
Palacion tavoin komissiokin pitää erittäin tärkeänä , Euroopan unionia koskevan sopimuksen 2 artiklan tarkoittaman rajattoman alueen aikaansaamista ajatellen , sitä periaatetta , että yritysten pitää voida tarjota tavaroitaan ja palveluitaan koko unionin alueella ilman , että toimitusten kohteena oleva jäsenvaltio asettaa yrityksille syrjiviä ja epäoikeudenmukaisia esteitä .
Nämä esteethän voivat johtaa sisämarkkinoiden pirstoutumiseen , koska yritysten täytyy sopeuttaa tavaransa tai palvelunsa täyttämään ehdot kaikissa niissä Euroopan unionin jäsenvaltioissa , joissa ne toimivat .
Se on meidän lähtökohtamme .
Palacio , joka juuri sanoi , että Euroopan unioni perustuu sisämarkkinoihin , on samaa mieltä tästä lähtökohdasta .
Komissio on hänen kanssaan täysin samaa mieltä .
Ehtona molemminpuolisen hyväksymisen periaatteelle on kuitenkin se , että kuluttajansuoja on kaikissa jäsenvaltioissa asianmukaisella ja samalla tasolla .
Arvoisan parlamentin jäsenen mainitsemassa ehdotuksessa direktiiviksi sähköiseen kauppaan liittyvistä tietyistä oikeudellisista seikoista sanotaan nimenomaan , että 3 artiklassa mainittu käsite " sisämarkkinat " ei koske kuluttajasopimuksista aiheutuvia velvoitteita .
Kuten Palacio tietää , kuluttajasopimuksista aiheutuvista velvoitteista säädetään I : ssä Rooman sopimuksessa eikä se liity direktiiviin sähköisestä kaupasta , josta saavutettiin 7 .
12.1999 poliittinen yksimielisyys neuvostossa .
Mitä tulee komission viimeaikaisiin aloitteisiin Euroopan yhteisöjä koskevan sopimuksen uuden IV luvun puitteissa , oletan , että Palacio tarkoittaa ennen kaikkea , kuten hän juuri oikeastaan sanoikin , sitä ehdotusta asetukseksi , jonka komissio hyväksyi heinäkuussa 1999 neuvoston ad hoc -työryhmän esityksen ja 15 jäsenvaltion saavuttaman poliittisen sopimuksen pohjalta , ja jonka tarkoituksena on oikeustoimivaltaa ja siviili- ja kauppa-asioissa tehtyjen päätösten hyväksymistä ja toteuttamista koskevan , vuonna 1968 tehdyn Brysselin sopimuksen sisällyttäminen yhteisön oikeuteen .
Palacio puhui siitä juuri ja hän ei hyväksynyt sitä tapaa , jolla komission ehdottama asetus syntyi .
Hän sanoi myös , että asiaan liittyviä neuvotteluja ei juurikaan käyty , tämä ei koske ainoastaan komission ja parlamentin välisiä neuvotteluja vaan jopa eri neuvostojen välisiä keskinäisiä neuvotteluja .
Komissio ehdotti muutoksia alkuperäiseen vuonna 1968 tehtyyn sopimukseen , jotta vanha sopimus vastaisi paremmin nykyaikaisia kaupankäyntimenetelmiä ja etenkin sähköistä kauppaa .
Nyt arvoisa parlamentin jäsen näyttää olevan sitä mieltä , että lähtökohdat tässä asetusehdotuksessa , jonka pitää siis yhteisöllistää Brysselin sopimus , voivat olla ristiriidassa alkuperämaan periaatteen kanssa .
Jos hän olisi oikeassa , se merkitsisi sitä , että oikeustoimivalta sisältyisi myös tähän periaatteeseen , mikä ei pidä paikkaansa .
Mainitun sähköistä kauppaa koskevan , joulukuun poliittisella sopimuksella hyväksytyn asetusehdotuksen 1 artiklassa määrätään muuten , että ehdotus ei koske oikeustoimivaltaa .
Kuten Palacio tietää , kysymys oikeustoimivallasta sisältyy Brysselin sopimukseen .
Nykyisessä tilanteessa meillä on kolme rinnakkaista asiaa .
On olemassa ehdotus direktiiviksi sähköisestä kaupasta .
On olemassa Rooman sopimus , johon juuri viittasin ja on olemassa Brysselin sopimus .
Nämä ovat kolme asiaa , jotka eivät ole tällä hetkellä riippuvaisia toisistaan .
Arvoisa puhemies , komissio huolehtii siitä , että ne etenkin 4. ja 5. marraskuuta pidetyssä kuulemistilaisuudessa esitetyt epäilyt tämän ehdotuksen mahdollisista seurauksista sisämarkkina-asetukselle sekä ehdotusta puoltavat lausunnot otetaan huomioon asianmukaisella tavalla .
Komissio analysoi lisäksi ne lukuisat ja yksityiskohtaiset kannanotot , joita se on saanut ja tekee mahdolliset ehdotuksensa aikanaan tunnetuksi .
Minusta on joka tapauksessa toivottavaa , etenkin Palacion esittämää kritiikkiä ajatellen , että komission tulee olla selvillä siitä Euroopan parlamentin kannasta , jonka se ottaa mukaan ehdotukseen tämän vuoden helmikuussa voidakseen jo tehdä joitakin aloitteita .
Minusta on myös välttämätöntä , että löydetään asianmukaiset , täydentävät ratkaisut , jotta voidaan vastata niihin huolestuneisuuden ilmauksiin , joita kuluttajajärjestöjen edustajat esittivät kuulemistilaisuudessa .
Siksi kaikkien asianosaisten on neuvoteltava nopeasti , jotta löydettäisiin vaihtoehdot , joista Palaciokin puhui , usein pitkäaikaisille , kalliille ja monimutkaisille oikeusmenettelyille , jolloin sähköiseen kauppaan liittyvät rajat ylittävät riidat voitaisiin ratkaista nopeasti ja pienemmin kustannuksin .
Arvoisa puhemies , voinko sanoa aivan ensiksi , miten myönteisesti suhtaudunkaan komission jäsen Bolkesteinin juuri äsken lausumiin sanoihin siitä , että komissio tarkastelee erittäin perusteellisesti kaikkea sitä monimutkaista ja päällekkäistä lainsäädäntöä , joka vaikuttaa siihen uuteen maailmaan , jossa parhaillaan elämme uuteen sähköisen kaupankäynnin maailmaan .
Olin onnekas voidessani osallistua osaan 4. ja 5. marraskuuta pidetyistä kuulemistilaisuuksista , ja siellä mukana olleiden henkilöiden lukumäärä ja heidän myötävaikutuksensa laatu osoittavat , kuinka vakavasti ihmiset suhtautuivat tähän kysymykseen .
Se kuvastaa huolta , jota tunnettiin alkuperäistä lähestymistapaa kohtaan .
Kollegani Wallis , joka laatii mietintöä , käyttää myöhemmin puheenvuoron , enkä halua ennakoida enkä varastaa hänen ajatuksiaan .
Keskustelemme mietinnöstä myöhemmin , ja tiedän , että te , hyvä komission jäsen , olette silloin nähnyt jo osan siitä .
Haluan tuoda esille erään asian , mutta en juristin näkökulmasta , koska olen siinä erikoisasemassa , että olen yksi niistä harvoista jäsen Palacion johtaman oikeudellisten asioiden valiokunnan jäsenistä , jotka eivät ole juristeja ammatiltaan .
Haluaisin puhua näistä kysymyksistä sekä yritysten että kuluttajien näkökulmasta .
Arvoisa komission jäsen , tämän meidän teille esittämämme kysymyksen avainsana on tasapaino .
Maailman tapahtumien tarkastelu osoittaa , että sähköisen kaupankäynnin tai sähköisen viestinnän saapuminen muuttaa parhaillaan merkittävästi markkinoiden tasapainoa .
Tasapaino on siirtymässä voimakkaasti kuluttajien hyväksi .
Meistä kaikista on tulossa vahvempia kuluttajia , koska tämä uusi viestintätekniikka antaa meille valtavan vallan tehdä ostoksia maailmanlaajuisesti , vertailla hintoja ja tehdä päätöksemme helposti saatavissa olevan suuren tietomäärän perusteella .
Niiden teistä , jotka ette ole kokeilleet tätä tekniikkaa , pitäisi ehdottomasti tehdä niin , koska sähköinen kaupankäynti antaa tämän tietokoneiden tehon ja tietokonetiedon yhdistelmän avulla ihmisille mahdollisuuden vertailla tarjouksia ja tehdä ostoksia tavalla , jota he eivät ole koskaan aikaisemmin kokeneet .
Annan teille yksinkertaisen esimerkin .
Se liittyy nykyiseen lainsäädäntöömme koko julkisen sektorin alalla .
Yhdistyneen kuningaskunnan tietoliikennevirastolla on www-sivusto , jolla kuluttajat voivat käydä ja jolla he voivat vertailla niitä yksityiskohtaisia tietoja , joita kaikki eri tietoliikenneyritykset tarjoavat .
Kuluttajat voivat syöttää sivustolle yksityiskohtaiset tiedot puhelimensa käytöstä ja vertailla eri tarjouksia juuri tämänkaltaisen vallan saamme pian käyttöömme .
Tämä uusi vahvempien kuluttajien sukupolvi ei ole kiinnostunut perusteluista , joita meillä lainsäätäjillä saattaa olla oikeudenmukaisuuden periaatteista ja sovellettavasta oikeudesta , koska oikeussuojakeinojen saatavuus , kuten jäsen Palacio huomautti , ei ole päällimmäisenä niiden useimpien ihmisten mielessä , jotka tekevät ostoksia Internetissä tai muualla .
Ennen ostopäätöksen tekemistä , kuluttajat haluavat olla varmoja siitä , että organisaatio , jonka kanssa he ovat tekemisissä , tarjoaa vahvat ehdot ja takuut sekä mahdollisuuden vahingonkorvauksiin .
Jos kyseessä on suhteellisen tuntematon tuotemerkki ja meidän olisi kannustettava pienyrityksiä käyttämään sähköistä kaupankäyntiä hyväkseen tarjousten tekemiseksi kuluttajille , nuo kuluttajat saattavat hyvinkin haluta varmuuden siitä , että kyseessä on jokin tunnustettu tuotemerkki , sähköistä kauppaa käyvän kauppiaan tuotemerkki , kuten sellainen , jota Ison-Britannian kuluttajayhdistys edistää erittäin menestyksellisesti .
Meidän on annettava sille tästä suuri kunnia .
Meidän on edistettävä juuri tämänkaltaisia aloitteita koko Euroopan unionissa .
Juuri tämänkaltaisia aloitteita pyytäisin komission jäsentä tekemään osana niitä monenlaisia kysymyksiä , jotka liittyvät kuluttajalainsäädäntöön .
Ihmiset haluavat olla tekemisissä sellaisten organisaatioiden kanssa , jotka käsittelevät ongelmia ja valituksia yhtä nopeasti ja tehokkaasti kuin millä tavalla he tekivät ostoksensa Internetissä .
He haluavat yksinkertaisia ja tehokkaita korvauksia ja pääsyä sellaisen tahon luo , joka hoitaa heidän ongelmansa .
Sähköisessä kaupankäynnissä on yksi varma asia eli se , että se kehittyy todellakin erittäin nopeasti .
Tuotteiden ja palvelujen uusia muotoja tuodaan markkinoille paljon nopeammin kuin koskaan aikaisemmin , ja tehtävänämme lainsäätäjinä tässä parlamentissa on edistää tätä dynamiikkaa eikä hidastaa sitä .
Haluamme kannustaa kuluttajia käyttämään hyväkseen sähköisessä muodossa olevaa tietoa ostospäätöstensä tekemisessä sekä kannustaa kaikenkokoisia yrityksiä , erityisesti pienyrityksiä , osallistumaan sähköiseen kaupankäyntiin .
Tämä edellyttää meiltä selvästi sääntelykehyksemme uudelleenpohdintaa .
Arvoisa puhemies , arvoisa komission jäsen , jatkamme tänään keskustelua tasapainoisesta strategiasta sisämarkkinoiden ja kuluttajan oikeusturvan alalla sellaisen suullisen kysymyksen pohjalta , jonka kohteena ovat erityisesti alkuperämaan periaate sisämarkkinoilla ja määrämaaperiaate kuluttajansuojassa .
Tällaisia keskustelun katkeamisia ei voi välttää suullisten kysymysten osalta .
Olen kuitenkin sitä mieltä ja tähänastinen keskustelu on jo osoittanut sen , että keskustelu näistä kahdesta periaatteesta ei juuri edistä tätä asiaa , varsinkaan , jos kyse on sopivan oikeudellisen kehyksen löytämisestä sähköiselle kaupankäynnille .
Aivan syystä pelätään tunnustan sen , että kuluttajien mahdollisuus valittaa asuinmaansa tuomioistuimeen kansallisen lainsäädäntönsä mukaisesti voi vaikeuttaa sähköisen kaupankäynnin vakiintumista tai jopa estää sen .
Samanaikaisesti tiedämme kuitenkin , että jo tämä mahdollisuus kanteen nostamiseen on usein vain teoreettinen eikä sitä käytetä .
Vielä vähemmän voimme kuitenkin vaatia kuluttajia lähtemään oikeuteen palvelun tarjoajan kotimaassa , jolloin palvelujen tarjoajat asettuisivat toimimaan niihin jäsenvaltioihin , joissa on huonoimmat kuluttajansuojamääräykset ja heikoimmat kuluttajien oikeudet .
Sähköisen kaupankäynnin kehittymisen myös vaatima kuluttajien luottamus ei varmasti lisäänny sillä tavalla .
Sen vuoksi uskon , että todellista apua ei ole käsiteltävänä olevan asetuksen uudesta 15 artiklasta eikä siitä , että se rajoittuu offline-kauppoihin .
Meiltä puuttuvat järjestelmät tuomioistuinten ulkopuolella tapahtuvaan riitojen ratkaisemiseen ja menetelmät kuuluisien pienten valitusten nopeaan selvittämiseen .
Sen vuoksi suhtaudun erittäin myönteisesti komission tulevaa strategiaa koskevassa tiedonannossaan ehdottamiin toimiin , erityisesti siihen , että tuetaan aloitteita , joissa luodaan tuomioistuinten ulkopuolisia riitojen ratkaisemismenettelyjä , jotka tapahtuvat välittömästi , ja niihin toimiin , jotka liittyvät sellaisen uuden vihreän kirjan luomiseen , joka käsittelee oikeusturvan saatavuutta ja kuluttajien muutoksenhakua .
Olen sitä mieltä , että pitäisi kyllä olla mahdollista myös kehittää yhdessä eurooppalaisten pankkien ja luottokortteja myöntävien yritysten kanssa turvallinen sähköinen rahaliikenne sekä maksujärjestelmiä , jotka mahdollistavat sähköiset kaupat pankkitiskillä .
Myös kuluttajansuojajärjestöjen voimakkaampi yhteistyö ja näiden kuluttajansuojajärjestöjen rajat ylittävät valtuudet voisivat auttaa meitä tavallisessa elämässä lopulta enemmän kuin teoreettinen kinastelu määrämaa- ja alkuperämaaperiaatteista .
Koska komission uuden asetusluonnoksen ehdotuksia arvosteltiin , haluaisin todeta painokkaasti , että pidän komission menettelytapaa oikeana .
Sopimuksen 13 artiklassa säädetään jo nyt , miltä kuluttajan tuomioistuin näyttää , oikeusoppineiden enemmistö on jo nyt sitä mieltä , että sama pätee myös online-kauppoihin .
Komissio ei siis muuta voimassa olevaa oikeustilaa .
Komission on myös tunnetusti otettava 95 artiklan 3 kohdan mukaisesti kaikkien ehdotustensa perustaksi kuluttajansuojan korkea taso .
Sen vuoksi uskon , että komissio on toiminut ehdotuksineen oikein .
Sosiaalidemokraattisen puolueen ryhmä tukee myös kollega Wallisin oikeudellisten asioiden valiokunnassa tekemiä ehdotuksia , hän ehdotti joitakin muutoksia asetusluonnokseen , mutta vaati myös , että täydennämme voimassa olevaa järjestelmää siten , että syntyy uusia menettelytapoja .
Lopuksi haluaisin sanoa ryhmäni puolesta , että meidän mielestämme alkuperämaaperiaatteeseen siirtyminen on mahdollista vain jos kuluttajien oikeusturvaa lisätään muilla menettelyillä , jotka tarjoavat heille mahdollisuuksia oikeusturvaan .
Arvoisa puhemies , tämä kysymys korostaa jännitettä yritysten ja kuluttajien etujen välillä yhtenäismarkkinoiden yhteydessä jännitettä , josta minun on sanottava , että se on tullut minulle aivan liian tutuksi toimiessani Brysselin yleissopimusta koskevan mietinnön esittelijänä .
Täällä on mainittu yhteensovittamisen ajatus .
Haluan kiinnittää huomiota erääseen lähestymistapaan , tai ehkä pikemminkin iskulauseeseen , jota käytetään tällä hetkellä paljon Yhdistyneessä kuningaskunnassa hallinnosta puhuttaessa .
Puhumme yhteisestä ajattelusta tai yhteisestä hallinnosta eli toisin sanoen kuilun pienentämisestä eri hallinnonalojen välillä .
Tämä on myös merkki kypsyydestä , valmistumisesta , kuten koulussa tapahtuu siirryttäessä yksittäisten kirjainten kirjoittamisesta kokonaisten sanojen ja lauseiden kirjoittamiseen .
Tuomioistuinten toimivaltaa ja sähköistä kaupankäyntiä koskevassa keskustelussa on korostunut ristiriita kuluttajien ja Internet-kauppiaiden välillä .
Voiko kuluttaja nostaa kanteen kotimaansa tuomioistuimessa , jos hänellä on oikeus kanteen nostamiseen ?
Merkitseekö tämä kuoliniskua sähköiselle kaupankäynnille ?
Ehdotan sellaista toimenpidepakettia , jonka keskeinen aihe on Tampereen Eurooppa-neuvostossa laajasti esille noussut oikeussuojakeinojen saatavuus .
Yhtenäismarkkinoiden asianmukainen toimivuus siten , että sekä pienyritykset että kuluttajat voisivat toimia niillä täysipainoisesti ja luottavaisesti edellyttää oikeussuojakeinojen saatavuuden varmistamista siviilioikeudellisissa asioissa .
Meidän on luotava menettelyjä vähäisiä riita-asioita varten ja vaihtoehtoisia riidanratkaisumenetelmiä .
Tämä on ehdottomasti olennainen osa yhtenäismarkkinoita .
Tietysti komission jäsen sanoo kuitenkin , että tämä kuuluu ehkä pikemminkin hänen kollegansa Vitorinon ja ehkä myös komission jäsen Byrnen toimialaan .
Juuri tämä on turhauttanut minua .
Komission jäsenet Byrne ja Vitorino ovat puhuneet ja antaneet lausuntoja sellaisten järjestelmien perustamisen puolesta , jotka käsittelisivät unionin laajuisia vähäisiä riita-asioita .
Nämä lausunnot on yhdistettävä .
Komission on alettava ajatella yhteisellä tavalla yhteisenä hallintona .
Meillä on vain kerran sukupolvessa tarjoutuva tilaisuus helpottaa sähköisen kaupankäynnin kasvua .
Mitä toiseen aiheeseen tulee , meillä on taipumus turvautua yhdenmukaistamiseen keinona ratkaista joitakin näistä ongelmista keinona ratkaista jännitteitä , joita kohtaamme .
Usein kuitenkin juuri tuo yhdenmukaistamisprosessi , joka voi olla liian riippuvainen lainsäädännöstä , voi olla kankea ja joustamaton , ja se voi siten itse muuttua yhtenäismarkkinoiden esteeksi .
Tällaisia väitteitä on esitetty tietoturvadirektiivistä , joka on merkittävä osa kuluttajansuojalainsäädäntöä , mutta näyttää siltä , että se on pantu joissakin jäsenvaltioissa täytäntöön liian tiukasti , mikä on mahdollisesti muodostanut esteen yhtenäismarkkinoille .
Sähköinen kaupankäynti liittyy erittäin suuresti maailmanlaajuisiin markkinoihin .
Meidän on annettava hyväksymillämme ratkaisuilla kansalaisillemme ja yrityksillemme mahdollisuus osallistua näille laajemmille markkinoille .
Yhdysvalloissa , joiden ei välttämättä tarvitse olla esikuvamme , on päädytty itsesääntelyn ja oikeudellisesti sitomattoman soft law -tyyppisen oikeuden yhdistelmään , jota tuetaan lainsäädännöllä .
Meidän olisi valmistauduttava tarkastelemaan tämänkaltaisia yhdistelmäratkaisuja .
Yksi on jo mainittu .
Yksi mahdollinen ratkaisu saattaa olla luottokorttiteollisuuden hallussa .
Näiden ratkaisujen hyväksikäyttö edellyttää kuitenkin toimintaa , ja komission on toimittava yhdessä yhteisellä tavalla .
Arvoisa puhemies , haluaisin kiittää jäsen Palaciota ja komission jäsen Bolkesteinia tämän keskustelun avaamisesta tyypillisen selkeästi ja kohteliaasti .
Tämä on ainutlaatuista en voi olla tuomatta tätä asiaa esille , vaikka sen sanominen voikin kuulostaa lattealta , miten valtavasti sähköisen kaupankäynnin kehitys tuleekaan muuttamaan kaikkien meidän elämäntapojamme tulevina vuosikymmeninä ja koko tämän vuosisadan aikana .
Voin sanoa omalta osaltani , että tein tänä jouluna ensimmäistä kertaa jouluostoksia sähköisesti , mikä johtui osittain uudesta elämäntilanteestani ja siitä , että minulla on tällä hetkellä aikaisempaa vaikeampaa päästä Edinburghin pääkadun kauppoihin .
Lähetin todellakin sähköisesti muutaman kukan Texasiin tyttärelleni hänen äskettäisten häidensä johdosta , ja kuten voitte ymmärtää , arvoisa puhemies skotlantilaisesta oli miellyttävää saada kukat sinne ilman kuljetusmaksua !
Olemme siirtymässä uudenlaiseen maailmaan .
Mutta kuten sanottu , edessämme on äärimmäisen vaikeita ongelmia .
Jos liiketoimintaa ei harjoiteta enää pelkästään kotimaassa , pienyrityksillä on vaikeuksia päästä markkinoille .
Jäsen Berger puhui tästä osittain , mutta on tärkeää muistaa , että kaupankäyntiin ryhtyvien henkilöiden on tiedettävä , minkä varalta heidän on suojauduttava , ja tätä koskeva paikallinen neuvonta tulee paranemaan .
Tämän vuoksi on tärkeää , että kotimaaperiaate on etusijalla .
Sitten esiin nousee kuitenkin päinvastainen ongelma .
Ihmisiä voidaan huijata ulkomailta käsin sellaisten muissa maissa sijaitsevien yritysten toimesta , jotka tietävät , ettei niillä ole suurtakaan vaaraa joutua kohtaamaan vihaista rouva Virtasta , joka on saanut postissa kelvottoman tuotteen .
Miten hoidamme siis tämän ongelman ?
On ehdotettu jo kahdesti ja se on merkittävä ehdotus , että olisi luotava tapoja , joilla luottokorttiyrityksiä voitaisiin käyttää riskien jakamiseen , jos kyseiset yritykset olisivat halukkaita osallistumaan tällaiseen .
Kuluttajilla voisi olla kotimaassaan oikeuksia luottokorttiyrityksiin nähden , ja luottokorttiyrityksellä voisi olla oikeuksia omassa maassaan tuottajiin tai myyjiin nähden .
Tällä tavalla kaikki markkinoilla mukana olevat osallistuisivat erittäin pienimuotoisesti riskien jakamiseen koko markkinoilla .
Komission olisi tarkasteltava tätä asiaa .
Meidän on kuitenkin ryhdyttävä pitkällä aikavälillä lakien yhdenmukaistamiseen siviili- ja kauppaoikeudellisissa asioissa koko unionissa .
Kuten tiedätte , arvoisa puhemies , meillä Yhdistyneessä kuningaskunnassa toimivat 300 vuoden ajan erittäin menestykselliset sisämarkkinat kaksine oikeusjärjestelmineen , jotka kasvoivat yhteen omaehtoisesti eivätkä pakottamalla .
Meidän on tarkasteltava pitkällä aikavälillä tämänkaltaista kehitystä Euroopassa .
Meidän olisi tutkittava Euroopassa Yhdysvaltain tavoin oikeussäännöksiämme ja annettava oikeutemme kehittyä .
Arvoisa puhemies , ilmaisen kannan , josta sovin yhdessä parlamentin jäsen Nobilian kanssa ja jonka kanssa kuulun asiaa käsittelevään ryhmään UEN-ryhmässä .
Me uskomme , että kollega Palacion esiin tuoma ongelma on ehkä yksi suurimmista ongelmista , joita sisämarkkinoiden pitää käsitellä .
Asiaa koskevat määräykset ovat puutteelliset ja sopimattomat , ja sen sijaan , että ne tarjoaisivat yleisen toiminnallisen varmuuden ja yhtenäisen kuluttajan oikeusturvan , ne jättävät laajalti liikkumavaraa perusteettomalle vapaalle päätösvallalle ja epämääräisyydelle .
Tällainen tilanne koskee varmastikin sitä aihetta , jonka kysymyksen esittelijä antoi esimerkkinä sähköinen kaupankäynti , ja sen puitteissa myyntiä koskevia ohjeita , ostajan oikeuksia , hänen mahdollisuuksiaan perua kauppa , ja samaan aikaan myyntiä rasittavaa eriasteista verotusta .
Mutta tämä ongelma koskettaa myös lukemattomia muita aloja : sähkökomponenttien alaa vielä yhtenä esimerkkinä , jossa tuotanto voi tapahtua useammassa maassa myös Euroopan unionin ulkopuolisissa maissa , varastointi ja / tai tavaramerkin liittäminen yhdessä jäsenvaltiossa ja lopullinen kokoonpano jossakin toisessa jäsenvaltiossa .
Ongelma ei myöskään koske niinkään yksittäisten osien luotettavuutta tai sitä , noudatetaanko niiden osalta maahantuojan tai tuottajamaan lainsäädäntöä , vaan pikemminkin niiden kokonaisvaltaista mukautuvaisuutta laajempaan joustavuuteen .
Euroopan unioni kannattaa voimakkaasti näitä viimeksi mainittuja argumentteja , erityisesti , jos ne maat , joissa tuotteen lopullinen kuluttaja asuu , ovat saaneet tuotteelle aikaan erityisominaisuuksia aikaisemmin määriteltyjen selkeiden ominaisuuksien perusteella ja joka tapauksessa unionin määrittämien ominaisuuksien lisäksi , jotta unionissa saavuttaisiin suurempaa kilpailua sen alueella toimivien taloudellisten toimijoiden keskuudessa .
Edellä mainitulle ajatukselle löytyy sitä paitsi vertailukohde elintarvikkeiden tuotantoalalla , jossa ongelma , joka koskee erityisesti alkuperämaata sitä koskevien jäsenvaltioille myönnettyjen erivapauksien seurauksena , keskittyy suurimmaksi osaksi siihen tietoon , joka löytyy lopulliseen myyntiin tarkoitettuihin tuotteisiin liitettävistä tuoteselosteista .
On selvää , että tämänkaltainen tilanne ei ainoastaan saa aikaan epämääräisyyttä ja epävarmuutta , vaan samaan aikaan se heikentää kilpailua pienten ja keskisuurten yritysten vahingoksi , ei yhden tai toisen kansallisen lainsäädännön vaaditun noudattamisen puitteissa , vaan siksi , että se vähentää näille yrityksille varattuja mahdollisuuksia juuri yhteisön lainsäädännössä esiintyvien epäkohtien takia .
On yhtä lailla selvää , että tällaisen pienten ja keskisuurten yritysten kannalta epäsuosiollisen tilanteen jatkuminen aiheuttaa pelkoa työllisyyteen kohdistuvista heijastuksista , joita , kun kyse on erityistilanteesta , ei ole mahdollista välttää hallinnollisten toimien yksinkertaistamisella ja perustamiskustannusten alentamisella , eikä työmarkkinaosapuolten osallistumisen ja käyttövalmiuden avulla .
Kaikki tämä merkitsee sitä , että puheena olevia tuotteita ja aiheeseen liittyviä erityisiä perusteita koskevan eri asetusten laadinnan lisäksi on tarpeen vahvistaa tilanteen kokonaiskuvaa ja sitä lainsäädännöllistä ajattelutapaa , joka palvelee oikeanlaisena sääntökokonaisuutena sisämarkkinoilla ja tehokkaana viite- ja varmuusasteikkona jäsenvaltioille ja jokaiselle taloudelliselle toimijalle .
Yhteenvetona me uskomme , että sen lisäksi , että tarkastellaan komission saavuttamaa sirpaloitumistekijää todella arvostettava työ , sillä se koskee kansallisten lainsäädäntöjen lähentämistä pitää myös tehdä kaikki mahdolliset ponnistelut Wienin neuvoston antaman toimeksiannon moitteettomamman omaksumisen ja täsmällisemmän tulkinnan hyväksi ja jota sittemmin on korostettu juuri sisämarkkinoiden osalta Euroopan sääntelykehyksen parantamiseksi ja kilpailukyvyn kontekstissa , vaikkakin sen tukena ovat kauppasulkujen poistaminen ja palveluiden parantaminen .
Arvoisa puhemies , kuluttajalainsäädännöstä mahdollisesti aiheutuviin kaupan esteisiin liittyvä , oikeusasioita käsittelevän valiokunnan esittämä suullinen kysymys sisältää jo valiokunnan ratkaisun : yhdenmukaistamisen lisääminen .
Mutta onko se välttämätöntä ?
Sisämarkkinat ovat saaneet aikaan sen , että tuottajat ja kuluttajat voivat toimia paremmin oman maansa rajojen ulkopuolella .
Näitä rajat ylittäviä siirtoja varten on oltava asianmukainen lainsäädäntö .
Siksi on välttämätöntä yhdenmukaistaa lainsäädäntö vähimmäistasolla .
Kuluttajien oikeusturvan korkea taso ei tarkoita sitä , että meidän on säädettävä kaikesta Euroopan unionin tasolla mahdollisimman suuren yhdenmukaistamisen avulla .
Päinvastoin , meidän on etsittävä kuluttajan kannalta parhainta mahdollista ratkaisua , tässä tapauksessa luotettavia puitteita .
Ne puitteet ovat usein kansallisia .
Sähköisen kaupan yhteydessä alkuperämaa voidaan valita Euroopan unionissa melko vapaasti .
Se ei lisää kuluttajan luottamusta .
Siksi kuluttajan on saatava mahdollisuus valita oman maansa lainsäädäntö .
Minusta ei vaikuta siltä , että tästä koituisi ei-toivottuja kaupan esteitä .
Kuluttajien oikeusturva luo välttämättömät , poliittisesti toivottavat reunaehdot kaupalle , heikomman osapuolen suojelemiseksi .
Komission lähestymistapa ei ainakaan johda loputtomaan köydenvetoon yhdenmukaistamisen halutusta tasosta .
Se ei myöskään edellytä uutta lainsäädäntöä sen paremmin EU : n kuin kansallisellakaan tasolla ja se kunnioittaa toissijaisuuden periaatetta .
Komission strategia ei ole millään tavalla tasapainoton .
Sellainen on korkeintaan oikeusasioita käsittelevän valiokunnan lähestymistapa , sillä kyseinen valiokunta vaatii aina yhteisöllistämistä argumentein , jotka vaikuttavat minusta väärin perustelluilta .
Arvoisa puhemies , sähköinen kauppa on komission ja myös eurooppalaisen teollisuuden ja kaupan tärkeä prioriteetti .
Emme saa unohtaa , että kuluttajatkin hyötyvät suuresti siitä , että he voivat käyttää sähköistä kauppaa asianmukaisesti hyväkseen .
Mitä voimme nyt todeta ?
Sen , että teollisuuden ja kuluttajien välillä on käynnissä kiihkeä keskustelu yhä useammin sähköisesti tapahtuvaan , rajat ylittävään kauppaan sovellettavista laeista .
Tavaroiden ja palveluiden tarjoajat kannattavat alkuperämaan periaatetta , jonka mukaan sovelletaan sen maan lakeja , missä tarjoaja toimii .
Voin ymmärtää sen erittäin hyvin .
Arvoisa puhemies , otetaanpa esimerkki .
Portugalilainen ostaa Internetin kautta tietokoneen suomalaiselta tarjoajalta .
Suomalaisilla on muuten hyvä kuluttajansuoja .
Tässä yhteydessä noudatettaisiin Suomen lakeja alkuperämaan periaatteen mukaisesti .
Kallis tietokone ei tulisi kuitenkaan perille , vaikka se olisi maksettu luottokortilla .
Haluaisiko portugalilainen mielellään viedä asian oikeuteen Suomessa ?
En usko sitä .
Se merkitsisi sitä , että hänen pitäisi hankkia oikeudellista neuvontaa Suomessa tai neuvoja Suomen laeista .
Hyvä jäsen Bolkestein , asiaan liittyy muutakin .
Muutakin kuin mitä te sanoitte , sillä eurooppalaista kuluttajaa suojaa muukin kuin sähköiseen kauppaan liittyvä lainsäädäntö tai asetukset , jotka mainitsitte .
On nimittäin olemassa myös direktiivi etämyynnistä .
Tulossa on direktiivi rahataloudellisista palveluista .
On myös olemassa direktiivi yksityisyydestä .
Ne sisältävät kaikki kuluttajan kannalta tärkeät vähimmäistakuut , joskus myös enimmäistakuut .
Ehdotettu direktiivi sähköisestä kaupasta lisää niihin joitakin ylimääräisiä säännöksiä .
Komissio on tehnyt kaksi eri ehdotusta tästä asiasta .
Siis oikeusturvasta , jotta tiedettäisiin , kenen puoleen kääntyä .
Toisaalta meillä on siis direktiivi sähköisestä kaupasta , joka perustuu alkuperämaan periaatteeseen ja toisaalta ehdotus uudeksi muutetuksi Brysselin asetukseksi .
Olen Bolkesteinin kanssa samaa mieltä siitä , että vaikka molemmat ehdotukset voidaan yhdistää keskenään hyvin , taustalla oleva ajatus on ainakin ristiriitainen .
Siitä aiheutuu sekaannusta ja sähköiseen kauppaan liittyvän oikeusturvan aikaansaaminen asianmukaisella tavalla estyy sen vuoksi .
Arvoisa puhemies , olen sitä mieltä , että Euroopan parlamentin kuuluu järjestää myös hyvä kuluttajansuoja .
Kuluttaja hyötyy avoimesta ja johdonmukaisesta oikeusturvasta , sillä sähköinen kauppa ei voi toimia eikä kehittyä parhaalla mahdollisella tavalla ilman kuluttajien luottamusta .
Mielestäni meidän on siksi ajateltava enemmän kuin tähän mennessä : mitkä ovat nyt vaihtoehtoiset mahdollisuudet tarjota kuluttajalle oikeusturva , silloinkin , kun jokin menee vikaan ?
Olen sitä mieltä , ja siksi vetoankin komission jäsen Bolkesteiniin , että meidän on tarkasteltava paljon paremmin riitojen sovitteluun liittyviä vaihtoehtoisia järjestelmiä .
Tiedätte , että Alankomaissa on hyvin tasapainoinen vaihtoehtoinen riitojen sovittelujärjestelmä , joka toimii jo myös rajojen yli ja jonka yhteydessä sovittelukomiteoiden säätiö mahdollistaa sen , että ulkomaalaiset voivat tulla Haagiin protestoimaan säätiölle ja että asia käsitellään siellä oikeusistuimessa .
Arvoisa puhemies , yksi ratkaisuista on : uuden suunnan etsiminen .
Arvoisa puhemies , hyvät parlamentin jäsenet , hyvät kollegat , sallikaa minun kiittää aluksi kollega Palacio Vallelersundia suullista kysymystä koskevasta aloitteesta .
Mistä on kyse ?
Tematiikka voidaan kuvata iskusananomaisesti seuraavalla tavalla : kuluttajansuojan ja sähköisen kaupankäynnin välinen jännitys .
Tai toisin muotoiltuna : kuinka Euroopan unionin kuluttajia voidaan suojella tehokkaasti vaikeuttamatta samalla sähköisen kaupankäynnin kehitystä ?
Keskustelu keskittyy tällä hetkellä kysymykseen siitä , minkä periaatteen mukaisesti tuomioistuin on määritettävä ja sen seurauksena myös sovellettava oikeus sähköistä kaupankäyntiä koskevissa rajat ylittävissä kiistoissa .
Pitääkö kuluttajan puolustaa riitatapauksissa oikeuksiaan sen maan tuomioistuimessa , jossa tavaroiden tai palvelujen tarjoaja toimii , vai siinä maassa , jossa hän asuu ?
Mitä oikeutta sovelletaan ?
En käsittele nyt uudelleen näiden kysymysten eri näkökohtia .
Ne tunnetaan jo riittävän hyvin .
Komissio järjesti tästä asiasta kuulemistilaisuuden marraskuussa .
Haluaisin nyt vain kiinnittää huomiota siihen , että minun mielestäni keskustelua yhtäältä kuluttajansuojasta ja toisaalta sähköisestä kaupankäynnistä käydään liian yksipuolisesti , liian lyhyesti .
Keskustelu on myös ristiriidassa sen strategian kanssa , jonka komissio itse esitti tiedonannossaan strategiasta sisämarkkinoiden alalla .
Komission tiedonannossa nimittäin nimenomaan esitetään , että meidän on löydettävä tasapainoisia ratkaisuja , jos kuluttajien ja talouden intressit ovat erilaiset .
Sähköiselle kaupankäynnille Euroopan unionissa on annettava todellinen mahdollisuus kehittyä .
Kuluttajansuojan ja sähköisen kaupankäynnin välisessä jännitystilassa päästään tasapainoiseen ratkaisuun vain , jos keskustelussa ei rajoituta oikeaan tuomioistuimeen ja sovellettavaan oikeuteen vaan käydään laajaa keskustelua .
Tehokasta kuluttajansuojaa koskevien pohdiskelujen tavoitteenahan pitää olla , että kuluttajan oikeusturva taataan nopeasti , pienin kustannuksin ja ilman byrokratiaa .
Käykö niin todella , jos kuluttaja voi valittaa asuinpaikassaan kotimaansa oikeuden mukaisesti ?
Asuinpaikassa annetulla tuomiolla kuluttajalle annetaan periaatteessa leivän sijasta vain kiviä , sillä hänen pitää saada tuomio pannuksi täytäntöön vieraassa jäsenvaltiossa .
Se vie usein kauan ja on vaivalloista ja kallista .
Tehokkaan kuluttajansuojan aikaansaamiseksi on arvioitava vaihtoehtoja kalliille ja raskaille oikeudenkäynneille , missä tuomioistuimessa ja minkä oikeuden mukaan ne sitten tapahtuvatkin .
Tuomioistuinten ulkopuolinen riitojen ratkaisu , mahdollisesti muun yhdenmukaistamisen yhteydessä , on nähdäkseni tässä yhteydessä taikasana .
Pääosasto on jo käsitellyt perusteellisesti tuomioistuinten ulkopuolista riitojen ratkaisemista rajat ylittävien rahoituspalvelujen yhteydessä .
Se järjesti tästä aiheesta kuulemistilaisuuden viime vuoden lokakuussa .
Esitän , että tietoja ja ajatuksia , jotka esitettiin komission työpaperissa , joka oli kuulemistilaisuuden lähtökohtana , ja tämän vuoden puolivälissä odotettavissa olevaa kuulemistilaisuuden tulosten arviointia koskevaa tiedonantoa arvioitaisiin perusteellisesti myös sähköisen kaupankäynnin yhteydessä .
Sähköistä kaupankäyntiä koskevan direktiivin lähestymistapa ansaitsee nähdäkseni poliittisen tuen eikä sitä saa sen vuoksi tehdä tyhjäksi Brysselin ja Luganon yleissopimusten ja Rooman II sopimuksen määräyksillä .
Tästä syystä ehdotan menettelyn etenemisen osalta , että joko Brysselin ja Luganon yleissopimusten muutosta lykätään , kunnes kaikki avoimet oikeuskysymykset tällä alueella on ratkaistu , tai Brysselin ja Luganon yleissopimusten muutoksissa säilytetään tavaroiden ja palvelujen tarjoajien ja kuluttajien etujen välinen tasapaino . .
( NL ) Arvoisa puhemies , haluaisin tosiaan mielelläni puuttua lyhyesti muutamiin tärkeisiin kohtiin , joista parlamenttinne jäsenet puhuivat .
Haluan aloittaa Harbourin käyttämällä ilmaisulla ja haluan myös käyttää tätä tilaisuutta hyväkseni kiittääkseni häntä siitä suuresta mielenkiinnosta , jota hän osoitti kuulemistilaisuudessa 4. ja 5. marraskuuta .
Komissio arvostaa aina erityisesti sitä , että parlamentin jäsenet osallistuvat kuulemistilaisuuksiin tai muihin tilaisuuksiin ja haluan korostaa sitä tässä yhteydessä , arvoisa puhemies .
No niin , Harbour puhui tasapainosta ja siihen komissio luonnollisesti pyrkii .
Arvoisa puhemies , ymmärtänette , että en puhu vain omasta puolestani enkä oman pääosastoni puolesta vaan koko komission puolesta .
Muun muassa kollegani Byrne , joka puolustaa kuluttajien etuja , on komission jäsen , ja tässä keskustelussa minun tulee ottaa huomioon myös Byrnen kannat , jotta me osoittaisimme noudattavamme yhtenäistä hallintoa , kuten Wallis sitä nimitti .
No niin , me pyrimme siihen tasapainoon , joka tarkoittaa toisaalta tuottajien ja toisaalta kuluttajien etujen välillä vallitsevaa tasapainoa .
Se on hyvin tiedossa oleva asia ja myös argumentit ovat luonnollisesti selviä .
Pyrimme siihen tasapainoon .
Minusta vaikuttaa siltä , että olemme onnistuneet saavuttamaan sen tasapainon sähköiseen kauppaan liittyvän direktiivin myötä .
Direktiivin periaatteena on se , että alkuperämaalla on ratkaiseva asema , kun syntyy sähköiseen kauppaa liittyviä kiistoja .
On olemassa yleiseen järjestykseen liittyvä poikkeus , kuten yleisesti ottaen voisin sanoa .
Se poikkeus on kuitenkin rajattu tiukasti .
On oltava kyse tietyistä tavoitteista eikä mistään muista .
Poikkeuksen on oltava välttämätön .
Maan , jossa yleisen järjestyksen rikkomus on tapahtunut , on vastattava siitä .
Maalle on annettava tilaisuus toteuttaa tarvittavat toimenpiteet ja komissiolle on tiedotettava asiasta .
Komissiolle on annettava mahdollisuus puuttua sen maan toimintaan , joka on sallinut rikkomuksen .
Toisin sanoen , perusperiaate sähköiseen kauppaan liittyvässä direktiivissä on alkuperämaan periaate , joka sisältää hyvin tiukasti rajatun poikkeuksen .
Arvoisa puhemies , saanko myös käyttää tätä tilaisuutta hyväkseni pyytääkseni parlamenttia hyväksymään tämän direktiivin asianmukaisella tavalla , eli nopeasti , jotta se voitaisiin sisällyttää sisämarkkinoiden neuvoston kokouksen yhteydessä toukokuussa Euroopan unionin lainsäädäntöön .
Jokainen odottaa sähköiseen kauppaan liittyvää Euroopan unionin direktiiviä ja toivon , että se saadaan aikaan toukokuussa .
Arvoisa puhemies , haluaisin mielelläni käsitellä toista asiaa , jonka muutamat parlamentin jäsenet myös mainitsivat .
Siitä puhui ainakin Palacio , mutta myös esimerkiksi Oomen ja kyse on Brysselin sopimuksesta .
Myönnän sen kritiikin oikeutetuksi , jota Palacio esitti komission ehdotuksen syntytapaa kohtaan .
Otamme siitä opiksemme .
Haluan kuitenkin pyytää parlamenttia ja erityisesti oikeusasioita käsittelevää valiokuntaa muodostamaan kantansa siitä vaikeasta 15 artiklan kohdasta .
Sillä ymmärsinkö asian oikein , arvoisa puhemies ?
Komission Brysselin sopimuksen muutosehdotuksen 15 artikla eroaa yhdessä tärkeässä kohdassa alkuperäisestä sopimuksesta kuluttajan oikeusturvan hyväksi .
Alkuperäisessä vuodelta 1968 peräisin olevassa sopimuksessahan edellytetään kahden vaatimuksen täyttämistä ennen kuin kuluttaja saa mahdollisuuden vaatia omia oikeuksiaan .
Niistä kahdesta vaatimuksesta toinen on jätetty pois komission ehdotuksessa .
No niin , sillä on suuri merkitys ja se on saanut aikaan levottomuutta eri järjestöissä , jotka ovat tekemisissä tämän asian kanssa .
Komissio pohtii tätä asiaa .
Järjestämme pienen kokouksen neljän muun komission jäsenen kanssa , mukaan lukien komission jäsenet Byrne , Vitorino ja Liikanen , pohtiaksemme tarkemmin 15 artiklaan liittyviä ajatuksia .
Samalla haluaisin kuitenkin , mikäli sallitte , arvoisa puhemies ja mikäli Palacio sallii , pyytää oikeusasioita käsittelevää valiokuntaa kiinnittämään myös huomiota 15 artiklaan , jotta komissio saisi aikaisessa vaiheessa selville , mitä mieltä Palacion valiokunta on asiasta .
Wallis mainitsi oikeutetusti käsitteen yhtenäinen hallinto .
No niin , määritelkäämme tarkemmin yhdessä parlamentin kanssa komission ehdotuksessa määritelty 15 artiklaan liittyvä käsite .
Sen lisäksi muutamat parlamentin jäsenet , kuten Wallis , Oomen ja luonnollisesti myös Palacio , puhuivat toisaalta vähäisistä korvausmenettelyistä ja toisaalta vaihtoehtoisista kiistojen sovittelujärjestelmistä .
Parlamentti ymmärtänee , että ne eivät ole asioita , jotka kuuluvat välittömästi omaan vastuualueeseeni .
Ne kuuluvat paremminkin kollegani Vitorinon vastuualueeseen .
Se ei tietenkään muuta sitä , että ne liittyvät luonnollisesti kiinteästi koko tähän aiheeseen eikä sitä , että suhde näiden kahden nopeutetun ja yksinkertaistetun , oikeudellisten kiistojen ratkaisuun tarkoitetun menettelytavan välillä on luonnollisesti kiinteässä yhteydessä sisämarkkinoiden toimintaan .
Siksi tunnen olevani suuressa määrin sidoksissa tähän aiheeseen .
Rehellisyyden nimissä minun on sanottava , että Antonio Vitorino on ensi kädessä vastuussa siitä .
No niin , sanoin juuri , että neljä tai viisi komission jäsentä pitää kokouksen ensi viikon keskiviikkona .
Lupaan teille , että painotan välttämättömyyttä saada aikaan ne kaksi nopeutettua ja yksinkertaista menettelytapaa sähköiseen kauppaan liittyvien vähäisten oikeudellisten kiistojen ratkaisemiseksi ja pyydän muita kiinnittämän siihen huomiota .
Sanon vielä kerran , ja haluan päättää puheenvuoroni tähän , että me yritämme löytää tasapainon .
Emme halua sitä , mistä MacCormick puhui .
Emme halua kaukohuijauksia .
Emme halua niitä .
Kiitän MacCormickia tästä värikkäästä ilmaisusta .
Emme toisaalta halua sitäkään , mistä Wallis puhui , eli liiallisen suojelun aiheuttamaa sisämarkkinoiden pirstoutumista .
Emme halua sitä .
Emme halua yhtä emmekä toistakaan .
Meidän pitää etsiä oikea tie Skyllan ja Kharybdiksen välissä sisämarkkinoiden eduksi , se tarkoittaa : kaikkien Euroopan kuluttajien eduksi . Keskustelu on päättynyt .
 
Naiset ja tiede Esityslistalla on seuraavana McNallyn laatima naisten oikeuksien ja tasa-arvoasioiden valiokunnan mietintö ( A5-0082 / 1999 ) komission tiedonannosta : Naiset ja tiede Naiset mukaan rikastuttamaan Euroopan tutkimustoimintaa ( KOM ( 1999 ) 76 - C5-0103 / 1999 - 1999 / 2106 ( COS ) ) . .
( DE ) Arvoisa puhemies , aluksi haluaisin kiittää parlamentin jäsen McNallya , joka ei pakottavien velvollisuuksien vuoksi voi olla tänään enää läsnä esittelemässä itse mietintöään .
Naiset ja tiede naiset mukaan rikastuttamaan Euroopan tutkimustoimintaa .
Tiedonannolla on kaksi tavoitetta : ensimmäinen tavoite on kannustaa jäsenvaltioita keskustelemaan keskenään ja edistää parhaita käytäntöjä naisten rohkaisemisessa tieteen ja teknologian alalla .
Toinen tavoite on lisätä unionin tukemaan tutkimukseen osallistuvien naisten määrää ja toimia siten tavalla , jolla täytetään velvoite , joka on syntynyt sitoutumisesta unionin perustamissopimuksessa mainittuihin sukupuolten yhtäläisiin mahdollisuuksiin ja tuotetun tutkimuksen rikastamiseen , siis toteuttaa gender mainstreaming .
Tutkimus ja teknologia muodostavat sentään maatalouden ja rakennerahaston jälkeen kolmanneksi suurimman alan EU : n talousarviossa .
Suhtaudumme komission tiedonantoon ja sen tavoitteisiin myönteisesti ja kehotamme jäsenvaltioita jatkamaan sukupuolten välisen tasa-arvon edistämistä ja yhteistyötä komission kanssa .
Kehotamme komissiota tuottamaan vertailukelpoista ja parempaa tietoa aiheesta naiset ja tiede , kehittämään tulevan toiminnan suuntaviivoja ja ehdottamaan lisätoimia , jotta komissio voisi kahden vuoden kuluttua esitellä parlamentille erityisraportin .
Komissio ponnistelee edelleen parempien tietojen kokoamiseksi tiedenaisten tilanteesta , se aikoo järjestää asianosaisten välisiä tapaamisia ja kaksi suurta konferenssia , jotka tuovat yhteen kansalliset viranomaiset , tiedenaiset ja kaikki asianosaiset osapuolet .
Esittelijä on erittäin tyytyväinen viidennessä puiteohjelmassa jo toteutettuihin toimiin naisten osallistumisen lisäämiseksi , jotta sekä Marie Curie -apurahojen jaossa että neuvoa antavissa elimissä noudatettaisiin 40 prosentin naiskiintiötä , sekä jo ehdotettuihin toimiin kuudetta puiteohjelmaa varten .
Naisten aliedustuksella tieteellisessä tutkimuksessa on perinteitä , ja naisasialiike joutui kamppailemaan kovasti nykyisen aseman saavuttamiseksi .
Vuosisadan alussa ensimmäiset eurooppalaiset naiset pääsivät yliopistoon Suomessa .
Yliopistot ovat kuitenkin tähän asti olleet miesten hallinnassa .
Nykyään tosin melkein puolet opiskelijoista on naisia .
Esimerkiksi kotimaassani Saksassa enemmistö opintojensa aloittajista oli vuonna 1995 ensimmäistä kertaa naisia .
Kaikkien opiskelijoiden osalta keskiarvo on Euroopassa 103 naista 100 : aa miestä kohti .
Saksa muodostaa tässä asiassa EU : n peränpitäjän luvuin 77 naista 100 : aa miestä kohti .
Naiset valmistuvat tosin useammin kuin miehet , suhde on 110 : 100 .
Saksassa ja Irlannissa tämä luku alittuu .
Opintosuunnan valinta kohdistuu kahdella kolmesta naisopiskelijasta kielitieteelliseen ja humanistiseen alaan ; heitä on vielä kannustettava luonnontieteisiin .
Luonnontieteellis-tekninen ajattelutapa on herätettävä kotona ja sitä on tuettava koulutuksella koulussa , lastentarhassa , kaikkialla , ja tällöin on keksittävä myös uusia keinoja .
Yhteisopetus ei ole tällöin aina ainoa keino , myös erillinen opetus tytöille ja pojille voi kannustaa tyttöjä , varsinkin luonnontieteellis-teknisillä aloille .
Naisten lisääntynyttä pätevyyttä ei ole kuitenkaan käytetty hyväksi tieteenteossa ; korkeakoulujen viranhaltijoiden osalta tilanne on edelleen katastrofaalinen , naisten osuus varsinaisissa professorinviroissa unionissa on 5 prosenttia , mikä ei ole paljon enempää kuin vuosisadan alussa 1920-luvulla .
Naisten ja miesten tasa-arvoisuuden tieteessä pitää kuitenkin johtaa myös naisten sisällöllisen vaikutuksen lisääntymiseen .
Nais- ja sukupuolitutkimusta voidaan pitää perustutkimuksena , joka on erittäin tärkeää Euroopan unionille .
Uusien välineiden avulla , joita jäsenvaltioiden pitää kehittää , on lisättävä kaikkien naisten mahdollisuuksia tutkimuksessa ja opetuksessa ja edistettävä kokemusten vaihtoa .
Tiedenaisten verkkoja on tuettava ja innovatiivisia hankkeita edistettävä ja laajennettava .
Esimerkiksi Espanjassa ja Italiassa naisten on todettu toimivan enemmän luonnontieteiden alalla .
Sitä on tutkittava vielä tarkemmin .
Myös Saksasta on esimerkkejä : Hannoverin Expo 2000 -näyttelyn yhteydessä järjestetään kesällä 100 päivää kestävä kansainvälinen naisten yliopisto teknologian ja kulttuurin alalla .
1000 tulevaa tiedenaista ja 100 naisprofessoria työskentelevät siellä tieteidenvälisessä , tutkimuspainotteisessa ohjelmassa seitsemällä alueella : älykkyys , tieto , ruumis , vesi , kaupunki , työ ja muuttoliike .
Nämä arvokkaat kokemukset pitää yhdistää ja arvioida huolellisesti , ja sitten on päätettävä , voidaanko yliopistoa jatkaa virtuaaliyliopistona nykyaikaisen tietotekniikan keinoin .
Naisten yliopiston perustajajäsenenä olen vakuuttunut siitä , että tämä asiantuntijaryhmä voi antaa vihjeitä monien ongelmiemme ratkaisemiseksi .
EU ei saa hukata yhtäkään tilaisuutta edistää eurooppalaista tutkimusta ja sen asemaa globaalistuvassa maailmassa .
Toisen tilaisuuden tarjoaa YK : n konferenssi Peking + 5 , joka järjestetään vuoden puolivälissä New Yorkissa .
Siellä tarkastellaan kansainvälisiä saavutuksia ja epäonnistumisia .
Poliittisessa vastuussa olevien ihmisten johdonmukaisella toiminnalla Euroopan unionissa , kaikissa jäsenvaltioissa , on saatava aikaan korkeakoulujen hallinnon , tutkimuslaitosten valtuuskuntien ja talouden kanssa määrätietoisia rakenteellisia uudistuksia ja aloitettava muutosprosessi , joka panee täytäntöön yhteisön tasa-arvoa koskevan tehtävän , kuten Amsterdamin sopimuksessa määrätään .
Tulevaisuutemme on 2000-luvulla kuten esittelijä McNally aivan oikein analysoi .
Sinne siirryttäessä eivät riitä pienet kosmeettiset muutokset .
Meidän on tehtävä rohkeita ratkaisuja .
Vielä kerran sydämellinen kiitos esittelijälle , jäsen McNallylle !
Arvoisa puhemies , täsmennän aluksi , että puhun jäsen Elisabeth Monfortin puolesta , joka on UEN-ryhmän puolestapuhuja tässä asiassa , ja näin ollen luen ääneen tekstin , jonka hän on laatinut ranskaksi .
Arvoisa puhemies , on ilo todeta , että teollisuus- , ulkomaankauppa- , tutkimus- ja energiavaliokunnassa aloitettu keskustelu esittelijä McNallyn mietinnöstä jonka tarkoitus on erityisesti lisätä ja edistää naisten osuutta tutkimusammateissa on osoittanut laajaa yksimielisyyttä .
Tietyn sekaannuksen välttämiseksi on kuitenkin syytä tarkentaa miesten ja naisten yhtäläisiä mahdollisuuksia koskevaa käsitettä , jonka tulkinta näyttää vaihtelevan .
Mietintöluonnoksen alkuperäiseen versioon nimittäin sisältyi määritelmä , joka sopii yhteen naisten sen aivan oikeutetun vaatimuksen kanssa , että heillä olisi miesten kanssa yhtäläiset mahdollisuudet harjoittaa tieteellistä tutkimusta sekä oikeus vaatia sellaisia viipymättä toteutettavia liitännäistoimenpiteitä , jotka mahdollistaisivat heidän pätevyyttään vastaavien työpaikkojen saannin .
Tuo määritelmä käy yksiin myös sen täydentämisen käsitteen kanssa , joka on ehkä ainoa , jolla tahtopolitiikka on perusteltavissa .
Sen sijaan , että parlamentti keskittäisi pohdiskelunsa sukupuolten välisen tasa-arvon periaatteeseen , joka on jo sinänsä ristiriitainen käsite , sen olisi keskityttävä arvoihin , joissa otetaan huomioon sukupuolten väliset erot .
Jos nimittäin miehet ja naiset olisivat täysin yhdenvertaisia , jos naiset eivät loppujen lopuksi eroaisikaan miehistä , en näkisi mitään syytä vaatia miesten ja naisten välistä tasa-arvoa , joten työpaikkojen myöntämisessä olisi otettava huomioon ainoastaan täydentämistä koskevat kriteerit .
Miesten ja naisten erilaisuuden hyväksyminen ja ajatus siitä , että he täydentävät toistensa työpanosta , voisivatkin sitä vastoin synnyttää tasa-arvoa ja toimia sellaisen aktiivisen , todellisuuspohjaisen ja käytännönläheisen politiikan tukipilarina , jossa pyritään ennen kaikkea konkreettisten esteiden , sellaisten erityisten esteiden poistamiseen , joita naiset ja ainoastaan naiset äideiksi tultuaan kohtaavat .
Mielivaltainen , määrällinen ja kiintiöihin perustuva politiikka ei auta perusongelmien ratkaisemisessa .
Olisi hyvä , jos parlamentin osoittama hyvä tahto kysymyksissä , jotka koskevat naisten pääsyä tiettyihin ammatteihin ja erityisesti tutkimusammatteihin joissa heitä on edelleen aivan liian vähän näkyisi puheina , joissa luovuttaisiin lopullisesti vaatimusten esittämiseen perustuvasta retoriikasta .
Arvoisa puhemies , miesten ja naisten yhtäläiset mahdollisuudet on kirjattu Amsterdamin sopimuksen 2 ja 3 artiklaan ja tällä hetkellä ne muodostavat yhden niistä Euroopan unionin tavoitteista , jotka on otettava huomioon kaikissa yhteisön politiikoissa .
Naisten osallistuminen tieteen harjoittamiseen on viime vuosien aikana lisääntynyt huomattavasti , mutta se on vieläkin riittämätöntä .
Naisten osallistuminen yliopistoissa on lisääntynyt kaikilla aloilla , mutta niillä aloilla , joita voimme erityisesti nimittää " tieteellisiksi " aloiksi kuten matematiikka , tietotekniikka , tekniikka ja arkkitehtuuri , naiset ovat vielä aliedustettuina , ja tilannetta pahentaa vielä se , että kun he päättävät opintonsa hyvillä arvosanoilla , he eivät yleensä jatka tieteellistä uraansa etupäässä sen vuoksi , että se tuottaisi heille suuria vaikeuksia .
Toisaalta tämä johtuu syistä , jotka liittyvät tutkijanammatin harjoittamisen organisointiin ja lisää vaikeuksia aiheuttaa myös työ- ja perhe-elämän yhteen sovittaminen .
Tämän vuoksi pidämme todella tärkeänä sitä , että komissio haluaa puolustaa naisten osallistumista tutkijamaailmaan ja erityisohjelmiin ja on kiinnostunut siitä , mutta se , mitä pidämme aivan erityisen tärkeänä , on naisten osallistuminen vuosiksi 19982002 laaditun tutkimuksen ja teknologisen kehittämisen viidenteen puiteohjelmaan .
Naisten integroimista koskevat toimia täytyisi soveltaa edellä mainituissa erityisohjelmissa .
Naiset voivat osallistumisellaan tuoda tutkimustyöhön mukaan kaikkia niitä ominaisuuksia , jotka ovat heille tyypillisiä ja jotka epäilemättä rikastuttavat tutkijamaailmaa .
On edistettävä tasapuolista osallistumista , jonka tavoitteena on yhtäläinen osallistuminen , unohtamatta sitä , että ammatillinen pätevyys on ehdoton edellytys .
Naisen aseman edistäminen tällä alalla on aloitettava jo erityisesti tieteisiin keskittyneissä yliopistoissa ja myös opintojen jälkeen uran jatkuessa työelämässä .
Nuorten tutkijoiden asemaa on edistettävä Marie Curie -ohjelman apurahojen avulla ja niitä on annettava riittävästi .
Naisten on osallistuttava kaikkiin neuvottelu- ja päätöksentekovaiheisiin eikä ainoastaan tieteelliseen tutkimukseen , sillä tavoitteena on tiedemaailman rikastuttaminen ja täydentäminen .
Naisten osallistumista tieteen harjoittamiseen on edistettävä jo kouluiästä asti ja erityisesti tietotekniikan alalla , koska sillä valtava merkitys muille tieteen aloille pyrittäessä , ei ainoastaan Euroopan unionissa , vaan myös assosioituneissa maissa ja sellaisten maiden kehittymättömillä alueilla , joilla toteutetaan unionin ohjelmia .
Naisten osallistumista tieteen harjoittamiseen ja uusien teknologioiden kehittämiseen on tuettava kouluiästä saakka .
Naisten suuremman osallistumisen tieteen maailmassa on heijastettava sitä merkitystä , mikä on naisten osallistumisella kaikilla yhteiskunnan osa-alueilla .
Naisten vahvempi osallistuminen viidenteen ja kuudenteen puiteohjelmaan tulee olemaan esimerkkinä sukupuolten välisestä tasa-arvosta ja helpottamaan naisten osallistumisesta alalle , jolla he ovat perinteisesti olleet aliedustettuina .
On tärkeää parantaa mahdollisuuksia työ- ja perhe-elämän yhteen sovittamiseksi , koska se vaikuttaa oleellisesti naisten mahdollisuuksiin päästä vastuullisiin tehtäviin .
Parlamentissa ja erityisesti naisten oikeuksien ja tasa-arvoasioiden valiokunnassa jatkamme työtä näiden erittäin tärkeiden tavoitteiden saavuttamiseksi , jotta yhteiskunnasta tulisi tasapuolisempi .
Arvoisa puhemies , aluksi haluaisin onnitella komissiota aloitteesta , jonka tavoitteena on naisten laajempi osallistuminen tieteen harjoittamiseen ja eurooppalaisen tutkimuksen rikastuttaminen .
On totta , että naissukupuolen edustus tieteellisen tutkimuksen ja teknologian alalla on hyvin alhainen eikä vastaa lainkaan eurooppalaisen politiikan ansiosta muilla aloilla tapahtunutta edistystä .
Erityisesti koulutuksessa voidaan puhua naisten riemuvoitosta , koska lähes kaikissa Euroopan yliopistoissa naiset muodostavat opiskelijoiden enemmistön .
Gröner kertoi aiemmin monia mielenkiintoisia tietoja .
On tietysti totta , että yleisesti ottaen naisten asema tieteellisen tutkimuksen uralla liittyy suureksi osaksi niihin valintoihin , joita he tekevät koulutusjärjestelmän sisällä , mutta myös heidän asemaansa perheessä .
Sukupuolten erilaiset suuntautumiset opinnoissa vaikuttavat heidän tulevaisuuteensa .
Tästä syystä asiaan pitää puuttua ajoissa , kouluissa tapahtuvan ammatillisen suuntautumisen vaiheessa , ja nuorille naisille on annettava tietoa siitä , miten heidän valintansa vaikuttavat heidän ammatilliseen suuntautumiseensa .
Toisaalta yhä vallalla olevat perinteiset roolit ja työtehtävien jakautuminen sukupuolen mukaan vaikuttavat kielteisesti naisten urakehitykseen .
Tästä syystä tarvitaan edelleenkin toimia , joilla perhe-elämä ja ammattiura voidaan sovittaa yhteen .
Mielestäni tämän täytyy kuitenkin päteä erityisesti miehiin .
Miesten pitää sovittaa uransa yhteen perhe-elämän kanssa , yksityiselämään .
Puolet ihmisistä on naisia , puolet lahjakkuuden , kykyjen ja luovuuden pääomasta .
Nykyisen epätasapainon säilyttäminen kriittisellä tutkimuksen alueella tarkoittaa arvokkaiden voimavarojen hukkaamista .
Se liittyy koko Euroopan unionin kehitykseen ja tulevaisuuteen .
Yhtään nykyistä haastetta ei voida kohdata ilman naisten ideoiden , mielikuvituksen ja kykyjen panosta .
Sukupuolten välisen oikeudenmukaisuuden vaatimuksen lisäksi asialla on myös kasvuun liittyvä ulottuvuus , eli tarve tukea unionin kilpailukykyä ja innovaatioita .
Nykyisessä viidennessä puiteohjelmassa pyritään ottamaan mukaan myös sukupuolten välisen tasa-arvon politiikka .
Tuemme aloitteita , joilla aktivoidaan monilukuisia naisten tiedeverkostoja ja turvataan tasapainoinen naisten ja miesten osallistuminen niihin komiteoihin ja elimiin , joissa muotoillaan politiikkoja , valitaan ja arvioidaan suunnitelmia sekä päätetään varojen käytöstä .
Kehotamme komissiota ja jäsenvaltioita tutkimaan , ovatko naiset riittävän hyvin edustettuina yhteisessä maatalouspolitiikassa , rakennerahastoissa , viidennessä puiteohjelmassa , lukuisissa tieteellisissä ja teknisissä komiteoissa sekä avainasemissa .
Arvoisa puhemies , lopuksi haluaisin pyytää komissiota hakijamaiden sekä Turkin liittymistä valmistelevien avustusohjelmien avulla ottamaan tavoitteekseen naisten tieteellisten taitojen hyödyntämisen ja lisäämään naisten tilaisuuksia edistää tieteellistä ja teknologista tutkimusta ja kehitystä .
Arvoisa puhemies , arvoisa komission jäsen Busquin , Vihreät / Euroopan vapaan allianssi -ryhmä on lukenut McNallyn mietinnön naisista ja tieteestä hyvin kiinnostuneena eikä ole todellakaan tyytyväinen siihen epätasapainoon , joka tieteeessä vallitsee naisten ja miesten aseman välillä .
Meistä on kuitenkin tärkeää , että tätä tilannetta käsitellään ja että tehdään esityksiä naisten aseman parantamiseksi .
Tähän mennessä komission jäsen Busquin on julkaissut myös kertomuksen komission toimeksiannosta tehdystä tutkimuksesta .
Eri jäsenvaltiosta tulevat 12 huipputiedenaista ovat huolehtineet niistä kovista luvuista , jotka osoittavat epätasapainon tieteen maailmassa .
Lisäksi he ovat muotoilleet konkreettisia ehdotuksia nykyisen tilanteen parantamiseksi naisten kannalta .
Tutkimuksesta käy selvästi ilmi , että epätasapainon syihin on puututtava itse tieteen maailmassa eikä syitä pidä etsiä naisista , joilla näyttäisi olevan muita mielenkiinnon kohteita tai jotka tekisivät muunlaisia valintoja .
Nämä näyttävät olevan ennakkoluuloja .
Ongelmia on sekä yliopistoissa , tutkimusinstituuteissa että teollisuudessa .
Jokaisen tällaisen työympäristön sisällä esiintyy jälleen epätasapainoa toimien jaossa .
Esimerkiksi naisprofessoreiden osuus vaihtelee jäsenvaltioissa 4 prosentista enintään 18 prosenttiin koko professorikunnasta .
Lisäksi on niin , että naisprofessoreiden osuus samassa laitoksessa on huomattavasti alhaisempi kuin naispuolisten assistenttien määrä .
Työnhakutietojen analyysista käy ilmi , että naisia , jotka haluavat selkeästi tieteellisen uran , valitaan paljon vähemmässä määrin kuin heidän miespuolisia kollegoitaan .
Se , onko naisilla lapsia , ei näytä olevan haittatekijä , päinvastoin , ne naiset , joilla on perhe ja lapsia näyttävät julkaisevan jopa enemmän kuin perheettömät naiset .
Huomionarvoinen on se toteamus , että Etelä-Euroopan maissa tieteellistä työtä tekevien naisten prosenttiosuus on suurempi kuin Pohjois-Euroopan maissa .
Yksi selitys tähän on se , että viimeksi mainituissa maissa on joustavat mahdollisuudet uran keskeyttämiseen , mutta takaisin palaaminen tieteelliselle uralle keskeytyksen jälkeen ei olekaan itsestään selvää .
On siis oltava erittäin valppaina naisten suhteen ja on suoritettava perheen kannalta merkittäviä toimia ja tarjottava tarvittavia palveluita , jotta naiset saavat todella samat mahdollisuudet kuin miehet .
Toivomme , että tämä tutkimus antaa yhdessä McNallyn mietinnön kanssa sysäyksen muihin aloitteisiin lukujen muuttamiseksi .
Luotamme siihen , että komissio tekee jotakin saadakseen aikaan sellaiset olosuhteet , että tehdyt esitykset voidaan toteuttaa käytännössä .
Haluan päättää puheenvuoroni komission jäsen Diamantopouloun sanoihin : taistelemme oikeuksiemme emmekä etuoikeuksiemme puolesta .
Arvoisa puhemies , hyvät kollegat , sallinette minun ensinnäkin todeta , että minusta on jokseenkin valitettavaa , että keskustelua aiheesta " Peking + 5 " lykättiin parlamentin istunnon loppuun jo kuukausi sitten , kuten nyt tehtiin jälleen naisia ja tiedettä koskevan aiheen kohdalla .
Näyttäisi siltä , että heti kun on kyse naisten asioista , keskusteluja lykätään käytäviksi vasta kaikkien muiden keskustelujen jälkeen .
Tämä on valitettavaa .
Arvoisa puhemies , hyvät kollegat , esittelijä McNallyn mietintöä lukiessamme tiedostamme välittömästi , että aihe on erittäin tärkeä .
Mietinnön otsikko " Naiset ja tiede " saattaa olla harhaanjohtava , jos se lasketaan mukaan naisia koskevien loputtomien aiheiden joukkoon .
Luettelointi on tarpeen , mutta se ei aina riitä korostamaan jonkin tietyn kysymyksen merkitystä .
Käsittelemme nyt kuitenkin sukupuolten välistä tasa-arvoa koskevaa elintärkeää kysymystä , joka on ollut kiistojen kohteena jo vuosisatojen ajan .
Voivatko naiset olla yhtä älykkäitä kuin miehet ?
Onko naisilla kykyjä harjoittaa tiedettä ?
Jotkut epäilevät sitä vieläkin , ja kuitenkin vastaus on vastedes ja aina myönteinen .
Mutta tästä ne vaikeudet vasta alkavatkin .
Naisten huolestuttava asema tiedeyhteisössä johtuu useista , vaikeasti ratkaistavissa olevista ongelmista .
Tiede on symbolisessa mielessä edelleen miesten etuoikeus samalla tavoin kuin poliittinen vastuu yhdistetään miehiin .
Poliittisen ja älyllisen vallan jakaminen synnyttää aina kitkaa .
Molemmissa tapauksissa kyse on miehisestä vallasta .
Näin ollen voimme ehdottaa molemmille ongelmille lääkkeeksi sitä , mitä jotkin unionin jäsenvaltiot ovat kokeilleet , eli poliittiseen tasa-arvoon pyrkimistä .
Tytöt menestyvät erinomaisesti opinnoissaan , joten emme voi mitenkään perustella sitä , että naisten osuus tiedeyhteisössä on hyvin alhainen .
Esteet tieteelliselle uralle löytyvät itse tieteen ulkopuolelta .
Toisin sanoen pelkkä tiedeyhteisöön pääseminen ei riitä , vaan lisäksi vaaditaan , että naiset päästetään tiedeyhteisöön myös muussa kuin ikuisten kutsuttujen ominaisuudessa , kuten komission huhtikuussa 1998 järjestetyssä symposiumissa aivan aiheellisesti todettiin .
Miesten ja naisten koulu- ja yliopistosuuntautuminen on edelleen ongelma sukupuolten välisen tasa-arvon kannalta .
Eksaktit tieteet eivät yleensä kiinnosta tyttöjä .
Sekaopetuksen ja opettajien , vanhempien ja koululaitosten mahdollisesti harjoittaman sukupuolisen syrjinnän aiheuttamat ongelmat ovat vielä täysin ratkaisematta .
Humaanisilla tieteillä ei puolestaan ole merkitystä , ellei niissä oteta huomioon tarvetta tutkia mies-nais-ulottuvuutta kaikissa yhteiskunnallisissa ja inhimillisissä kysymyksissä .
Meidän on luonnollisesti omaksuttava laaja näkemys tieteestä sekä tiedostettava , ettei yhteiskunnan tutkiminen ole mahdollista ilman mies-nais-ulottuvuuden sisällyttämistä siihen .
Olemme vielä nykyään kaukana tavoitteestamme .
McNallyn mietintö jonka tyhjentävää sisältöä ja moniulotteisuutta arvostan on minusta tärkeä , sillä siinä vaaditaan keinoja , jopa malleja sellaisten ongelmien ratkaisuun , joita ovat paitsi vaikeudet tulkita tietoa , varsinkin sellaista tosin numeroihin perustuvaa joka koskee naisten osuutta tieteen eri aloilla , myönnetyistä apurahoista ja suoritetuista tutkinnoista , myös velvoittavien toimenpiteiden käyttöönotto naisten tutkimustoimintaan osallistumisen edistämiseksi , sukupuolisen syrjinnän mekanismien tutkimisen edistäminen sekä työryhmien ja seurantaelinten perustaminen komission pääosastojen yhteyteen .
Olen iloinen siitä , ettei mietinnössä ole sivuutettu ongelmaa , joka koskee naisten harjoittamaa valtaa tiedeyhteisössä , eikä ...
( Puhemies keskeytti puhujan . )
Arvoisa puhemies , naisten ja miesten yhtäläiset mahdollisuudet ovat tosin tärkeitä sopimuksissa , esimerkiksi Amsterdamin sopimuksen 2 ja 3 artiklassa , mutta työelämässä niissä on vakavia puutteita .
Tieteen ja teknologian alalla käsiteltävänä oleva aiheemme yhtäläisistä mahdollisuuksista on havaittavissa vain aivan vaatimattomia merkkejä .
Tällä alalla naiset toimivat pikemminkin epävarmoissa töissä .
Heidän tulonsa ovat pienemmät kuin miesten .
Alle 10 prosenttia on tutkimustehtävissä tai peräti johtavassa asemassa .
Naisten vähäinen osuus ei vastaa ollenkaan heidän lahjakkuuttaan ja kykyjään , heidän luovuuttaan ja suurta joustavuuttaan .
Euroopan unionin ohjelmat auttavat jo nyt merkittävästi parantamaan tutkimustulosten laatua ja syventämään jäsenvaltioiden välistä yhteistyötä .
Myönteisten muutosten perustana ovat ensinnäkin tilastollinen materiaali sukupuolittain eriteltyine tietoineen ja toiseksi tieto erilaisista malleista naisten tukemiseksi .
Yhteisön muiden ohjelmien , esimerkiksi yleissivistävän ja ammatillisen koulutuksen Sokrates- ja Leonardo-ohjelmien osien on tarkoitus limittyä kansallisen tason toimiin , esimerkiksi opetussuunnitelmiin , joissa on lisätty matematiikan ja luonnontieteiden osuutta .
Niin nuoret naiset oppivat tietotekniikkaa .
Monista heistä tulee arvostettuja tiedenaisia .
He luovat siis uran , mutta eivät perinteisesti naisvaltaisissa koulutukseen , lääketieteeseen tai sosiaalialaan liittyvissä ammateissa .
Mitä tarvitaan ?
Lisää osa-aikaisia työpaikkoja , lisää lastenhoitopaikkoja yrityksiin ja aivan erityisesti lisää naisia hankkeisiin ja asemiin liittyviin neuvonta- , valinta- ja päätöksentekoelimiin .
En kuitenkaan voi täysin hyväksyä pakollista kiintiötä .
Naisten osuuden määrääminen vähintään 40 prosentiksi tutkimusohjelmissa ja laitoksissa on ristiriidassa niiden naisten itseluottamuksen kanssa , jotka ovat raivanneet tai raivaavat tiensä ilman tällaista apua .
Naisten räikeän aliedustuksen vuoksi tieteessä voin kuitenkin täysin hyväksyä sen joustavana suuntaviivana tai tavoitteena .
Arvoisa puhemies , haluan ensiksi onnitella komissiota naisia ja tiedettä koskevan tiedonannon ajankohtaisuudesta ja laadusta .
Tiedonannossa tuodaan esille vallitseva epätasapaino ja tarve muuttaa tätä tilannetta .
Haluan lisäksi onnitella kollegaani Eryl McNallya hänen erinomaisesta mietinnöstään ja ehdotuksistaan .
Mielestäni tämä mietintö ei olisi voinut tulla parempaan aikaan .
Nyt tunnustetaan se , että naisten osallistuminen työelämään on Euroopan tulevaisuuden kannalta välttämätöntä .
Euroopan työllisyystaso on alempi kuin Yhdysvalloissa ja Japanissa , ja tähän tosiseikkaan liittyy se , että naisten työllisyystaso on edelleen alhainen useimmissa unionin jäsenvaltioissa .
Jos naisten rooli on välttämätön Euroopan tuotannon lisäämiseksi , heidän tärkeä panoksensa sosiaaliturvan rahoituksessa ja näin ollen yhteiskuntamallin säilymisessä on niin ikään syytä mainita .
Ei kuitenkaan riitä , että arvioimme naisten tekemän työn määrää Euroopan unionissa .
Mielestämme välttämättömiä ovat myös tehdyn työn laatu ja yhteiskunnan siitä antama tunnustus .
Yhteiskunnan täytyy naisten ammatillisen pätevyyden yhteydessä ottaa huomioon naisten osallistuminen ammattikoulutuksen kannalta vaativimmille sektoreille , joilla on Euroopan unionissa valtava työvoimavaje .
Itse asiassa Euroopan unionissa on 700-800 000 avointa työpaikkaa , koska siellä ei ole tarpeeksi asianmukaisen koulutuksen saaneita henkilöitä tietoyhteiskunnan kehittämistä ja uusien tekniikoiden käyttöä varten .
Euroopan tiedenaisille täytyy näin ollen antaa kaikki tuki ja mahdollisuudet , jotta heillä voisi tällä alalla olla se rooli , jonka he ansaitsevat ja jota myös Eurooppa tarvitsee .
Tämä mietintö on mielestäni ajankohtainen siksi , että puheenjohtajamaa Portugali järjestää maaliskuussa Lissabonissa ylimääräisen huippukokouksen , jossa käsitellään innovaatioiden sekä taitojen ja tietojen Euroopan työllisyyttä , talousuudistuksia ja yhteenkuuluvuutta ja jossa pyritään luomaan perusta sellaiselle kehitysmallille , jonka ansiosta Euroopan talouden kilpailukyky olisi maailman huippua .
Se ei kuitenkaan ole mahdollista ilman eurooppalaisten tiedenaisten laajaa osallistumista .
Sen takia meidän täytyy ryhtyä myönteisiin toimiin tässä asiassa eikä vain jättäytyä yhteiskunnan kehityksen ja valtavirtaistamispolitiikkojen varaan .
Minulla on syytä toivoa , että puheenjohtajamaa Portugali kiinnittää asiaankuuluvaa huomiota naisten osallistumiseen tässä ohjelmassa , ei ainoastaan siksi , että Portugalin tasa-arvoministeriö on siinä mukana , vaan myös siksi , että - eikä suinkaan sattumalta - Portugalin pääministeri antoi Lissabonin huippukokoukselle esitettävän ohjelman koordinoimisen erään tiedenaisen tehtäväksi .
Toivon , että komission ja neuvoston hyvät aikeet toteutuvat käytännön ehdotuksina , niin että Euroopan naiset osallistuisivat entistä enemmän sekä määrällisesti että laadullisesti tieteen ja uusien tekniikoiden alueelle .
Arvoisa puhemies , hyvät kollegat , tarkastelemme tänään ongelmaa , joka koskee naisten pääsyä tieteen ja tutkimuksen aloille .
Komission tekstissä ja mietinnössä tässä tavoitteessa ei onnistuta .
Ensinnäkään niissä asiaa ei liitetä laajempaan naiskysymykseen .
Niissä ei esitetä numerotietoja , jotka antaisivat selvän kuvan tilanteesta , vaan ainoastaan joitakin tilastoja sukupuolten suhteellisesta osallistumisesta korkeakouluopintoihin .
Kuitenkin korkeakouluopintojen ja tutkimustyön välillä on valtava ero .
Tekstien suurin ongelma on kuitenkin se , että ne eivät syvennä aihetta eivätkä osoita sen syitä .
Epämääräisiä viittauksia monimutkaisiin rakenteellisiin esteisiin tai jopa tutkimuksen " miehiseen " kulttuuriin ei voida todellakaan pitää vakavina yrityksinä tulkita tilannetta .
Kyvyttömyys hyödyntää ennen kaikkea inhimillisiä tuotantomahdollisuuksia sekä yhtäläisten mahdollisuuksien puuttuminen ovat kapitalistisen järjestelmän perusominaisuuksia .
Tällä on merkittäviä seurauksia erityisesti kaikkein herkimpiin yhteiskuntakerroksiin kuten nuoriin ja naisiin .
Ei ole sattumaa , että entisissä sosialistisissa maissa naisten tilanne ja yhteiskunnallinen asema oli paljon parempi kuin lännessä .
Nyky-yhteiskunta on luonut naisille vihamielisen ympäristön .
Esimerkiksi politiikka , joka aina vain entisestään vähentää sosiaalista hyvinvointia ja purkaa julkisia sosiaaliturvajärjestelmiä , johtaa siihen , että naisiin kohdistuu entistä enemmän painetta pysyä perinteisessä naisen roolissa .
Tämä pätee erityisesti naispuolisiin tieteenharjoittajiin .
Ongelmaa ei varmastikaan ratkaista niin kutsutuilla joustoilla eikä osa-aikatyöllä , koska tutkimusta ei voida tehdä ilman omistautumista ja säännöllistä työskentelyä .
Kukaan ei vastusta monia päätöslauselman ehdotuksia , kuten tarkempia tilastoja , naispuolisten asiantuntijoiden tietokantaa ynnä muuta .
Ongelmaa ei kuitenkaan voida ratkaista näillä toimilla .
Vielä vähemmän ongelmaa voidaan ratkaista kiintiöillä .
Tarvitaan toisenlaista politiikkaa , joka kunnioittaa ihmistä yleensä ja erityisesti naisia , politiikkaa , jonka kannustavana voimana ei ole harvojen voitto ja tavoitteena monien hyväksikäyttö .
Emme tietenkään odota Euroopan unionin noudattavan tällaista politiikkaa .
Odotamme kuitenkin , että Euroopan unionin kansat saavat sen aikaan .
Arvoisa puhemies , olen hyvin iloinen voidessani käyttää puheenvuoron ja osoittaa kannattavani tätä parlamentin jäsen McNallyn esittämää ohjelmaa , joka koskee laajinta mahdollista naisten osallistumista tieteen alalla .
Ensimmäistä kertaa puhun naiseläkeläisten puolueen edustajana .
Olen Italiassa kansallisen eläkeläispuolueen pääsihteeri , kun taas puheenjohtajana on nainen , Giuseppina Cardazzi , joten me siis tunnustamme hyvin laajasti naisten merkityksen .
Missään muulla kuin tieteen alalla ei uskoakseni ole niin tärkeää toteuttaa miesten ja naisten välistä tasa-arvoa .
Meillä on ollut muutamia esimerkkejä mainitakseni tiedemiehiä , kuten Leonardo da Vinci , Michelangelo , von Braun , Einstein jne .
Ajatelkaa , komission jäsen Busquin , jos naisilla olisi 2 000 viime vuoden aikana ollut samat mahdollisuudet kuin miehillä !
Ajatelkaa , hyvä puhemies Provan , jos naiset olisivat olleet 2 000 vuotta siinä asemassa kuin valiokunta haluaa nyt esittää teille tämän ehdotuksen .
Olen ehdottoman varma siitä , että jos näin olisi käynyt , meillä olisi tällä hetkellä paljon pitemmälle edennyt kehitys kuin mitä se on ollut .
Kuten hyvin tiedetään , naiset elävät paljon pitempään kuin miehet .
Me mietimme vielä , mitä ihmettä heillä on miehiä enemmän , mutta olen varma , että se jokin , jota emme vielä tunne , tulee esille myös tieteellisissä tutkimuksissa .
Tämä toimenpide on vielä merkittävämpi siitä syystä , että se antaa naisille mahdollisuuden osoittaa kykynsä tieteen alalla jotka ovat olleet piilossa vielä tähän päivään asti kuin siitä , että se tarjoaa heille työnsaantimahdollisuuksia .
Tästä syystä olen erityisen iloinen voidessani ilmaista myönteisen kantani tästä mietinnöstä .
Arvoisa puhemies , hyvät parlamentin jäsenet , kokemus opettaa , että se , joka ei pidä ääntä itsestään , myös unohdetaan valitettavan usein , ja me puhumme tänä iltana siitä .
Hyvä kollega , kiitos ystävällisistä , rohkaisevista sanoistanne .
Me tiedämme kuitenkin kaikki kokemuksesta ja puheista , jotka tänä iltana on pidetty , että kyse ei ole hyvästä tahdosta eikä naisista itsestään .
Kyse on monimutkaisista , rakenteellisista esteistä , ja voisi kenties sanoa myös , että naisille tyypillisistä esteistä , jotka ovat edelleen tehneet mahdottomaksi naisten lisääntyvän toiminnan tieteen ja tutkimuksen alalla .
Me naiset olemme aliedustettuina täällä , eikä yksikään puhujista ole väittänyt tänä iltana muuta .
Tiede ja tutkimus jos haluaa työskennellä sillä alalla , jos haluaa saada mahdollisuuksia sillä alalla , pitää myös olla jatkuvasti tavoitettavissa .
Sekin on naisille usein erittäin vaikeaa .
On oltava joustava .
Naiset on sidottu perheeseen , lapsiin , kenties myös aviomiehen työpaikkaan .
Siellä on ehdotettava joustavuutta , tultava naista vastaan ja tarjottava hänelle myös mahdollisuus jatkuvaan kehittymiseen tällä valtavan nopeasti kehittyvällä alueella .
Viidennen puiteohjelman tavoitteena on erityisesti yhtäläisten mahdollisuuksien toteuttaminen .
EU : n sitoutumisen tasa-arvoon on toteuduttava erityisesti myös tieteen alalla .
Meidän on myös yksinkertaisesti edistettävä tyttöjä perinteisillä luonnontieteellisillä aloilla tukevia välineitä ja menetelmiä .
Naiset todistavat akateemiset kykynsä tieteellisissä opinnoissa , ja silti tiedenaiset saavat edelleen pienempää palkkaa kuin miehiset kollegansa .
He ovat harvoin kärjessä , vastuullisissa asemissa .
Naisen harjoittamaa tieteellistä tutkimusta arvostetaan asiantuntijaelimissä usein vähemmän kuin hänen miehisen kollegansa harjoittamaa tutkimusta .
Olemme päässeet täällä tänä iltana yksimielisyyteen .
Olemme tyytyväisiä komission tiedonantoon ja toivomme , että sen ansiosta entistä useammat naiset etenevät tieteen alalla .
Arvoisa puhemies , yhtäläisten mahdollisuuksien periaate sisältyy kaikkiin unionin politiikkoihin pääasiallisena tavoitteena eikä tieteen alalla voida tehdä poikkeusta .
Näin ollen McNallyn mietintöä , kuten komission asiaa koskevaa tiedonantoa , on pidettävä myönteisenä , ja toivotaan , että koko parlamentti kannattaa sitä .
Haluaisin nostaa esiin kolme mielestäni mielenkiintoista näkökohtaa .
Ensimmäinen liittyy siihen , että kuten mietinnöstä ja tiedonannosta käy ilmi , erityisesti eteläisissä maissa Italiassa , Portugalissa ja Espanjassa naisten osallistuminen tieteen harjoittamiseen on tasapuolisempaa , mikä osoittaa sen , että tieteessä , kuten yleensäkin elämässä , kannattaa kliseisiin suhtautua varauksellisesti .
Toinen näkökohta liittyy kiintiöihin .
Politiikkaa arvioitaessa on mahdotonta välttää määrällisiä tekijöitä , mutta kiintiöitä täytyy pitää yleisluonteisina ja suuntaa-antavina , eli tavoitteina , joihin pyritään keskipitkällä tai pitkällä aikavälillä , jonakin sellaisena , jota sovelletaan yleisellä tasolla , eikä tarkkana lukuna , jonka täytyy toteutua automaattisesti jokaisen neuvoa-antavan työryhmän , jokaisen arviointi- ja seurantaryhmän osalta .
Kannustamista , rohkaisemista , edistämistä , esteiden ja ennakkoluulojen poistamista on väsymättä jatkettava .
Kaikesta huolimatta kärryjä ei voi kuitenkaan koskaan panna härkien eteen .
Tämä on se vanha ongelma tarkoituksen ja keinojen välillä .
Keinojen on oltava asianmukaisia ja tavoitteisiin suhteutettuja , ja ennen kaikkea niillä ei saa vaarantaa tärkeimmän tavoitteen säilymistä , joka on tieteellisen toiminnan laadukkuus , kurinalaisuus ja kauaskantoisuus .
Lopuksi kolmas näkökohta on se , että sukupuoli ei vaikuta tieteellisiin menetelmiin .
Rouva Curie ajatteli samalla tavoin kuin lordi Rutherford eikä rouva Kowaleska ajatellut eri tavalla kuin Elie Cartán .
Meidän on tehtävä parhaamme , jotta voimme varmistaa naisten tasapuolisen osallistumisen tieteen harjoittamiseen , mutta älkäämme etsikö sellaisia oikoteitä , jotka saavat meidät eksymään oikealta tieltä .
Arvoisa puhemies , esittelemällä tämän tiedonannon komissio halusi tehdä voimakkaan poliittisen aloitteen kysymyksessä , joka koskee naisten asemaa tutkimustoiminnassa .
Olen tyytyväinen voidessani todeta , että tiedonanto on otettu erittäin hyvin vastaan parlamentissa , jota kiitänkin merkittävästä roolista , jonka se on ottanut naisia ja tiedettä koskevan asian edistämisessä .
Keskustelumme kohteena tänään olevassa päätöslauselmaesityksessä kannatetaan laajamittaisesti komission laatimia suuntaviivoja , ja kannatuksella onkin erittäin rohkaiseva ja merkittävä vaikutus .
Naisia ja tiedettä koskeva kysymys on kuitenkin hyvin laaja osa unionin tutkimuspolitiikkaa .
Unionin tavoitteena on kuten olen jo selostanut teollisuus- , ulkomaankauppa- , tutkimus- ja energiavaliokunnalle kehittää poliittinen strategia eurooppalaisen tutkimusalueen luomiseksi .
Komissio hyväksyi tämänsuuntaisen tiedonannon juuri muutama päivä sitten , 18. tammikuuta .
Tutkimusalueen luomisella voitaisiin tehokkaammin panna liikkeelle tiedenaisten voimavaroja sekä vastata yhteiseen haasteeseen , joka koskee naisten aliedustusta tutkimustoiminnassa .
Komissio on tietoinen keskustelusta , jota käydään kiintiöiden periaatteesta ja joka liittyy naisten osallistumiseen yleensä .
Tuossa keskustelussa käsitellään luonnollisesti myös naisten osallistumista tieteelliseen tutkimustoimintaan .
Komissio ei ole valinnut pakollisiin kiintiöihin perustuvaa lähestymistapaa vaan sellaisen , jonka mukaan naisten osallistumiselle asetetaan määrällisiä tavoitteita ja johon myös seuranta ja arvioinnit kytkeytyvät .
Komissio katsoo , että tällainen lähestymistapa edistäisi naisten osallistumista ja että siinä otetaan huomioon myös korkean tieteellisen tason periaate .
Naisten oikeuksien ja tasa-arvoasioiden valiokunnan yksimielisesti hyväksymässä McNallyn mietinnössä kannatetaan komission suuntaviivoja , joiden tavoitteena on , että naisten osallistumisprosentti viidennen puiteohjelman tiettyjen osa-alueiden täytäntöönpanossa olisi vähintään 40 .
Tuo valiokunnan antama tuki on tärkeää .
Naisten osuus on jo nyt 26 prosenttia neuvoa-antavissa ryhmissä sekä 24 prosenttia seuranta- ja arviointipaneeleissa , mikä on huomattavasti enemmän kuin neljännessä puiteohjelmassa .
Ponnisteluja on kuitenkin jatkettava , mutta olemme mielestäni aloittaneet oikealla tiellä .
Esittelijä McNally on niin ikään kehottanut , että viidenteen puiteohjelmaan kuuluvien erityisohjelmien sisältämät , sukupuolta koskevat vaikutustutkimukset otettaisiin huomioon kuudennessa puiteohjelmassa .
Komissio on jo julkistanut näitä tutkimuksia koskevan tarjouspyynnön .
Kuudennen puiteohjelman suuntaviivat voitaisiin siten laatia näiden tutkimustulosten perusteella .
Miesten ja naisten yhtäläisten mahdollisuuksien edistäminen ei kuitenkaan rajoitu pelkästään yhteisön tutkimusohjelmien yhteyteen , joten ymmärrän hyvin parlamentin toiveen siitä , että tämä kysymys otettaisiin huomioon myös unionin muissa politiikoissa .
Komissio työskentelee jo ja tekee niin jatkossakin aiheen parissa esimerkiksi työllisyyden neljänsien suuntaviivojen ja rakennerahastoja koskevien säädösten puitteissa .
Komissio on asettanut valkoista kirjaa koskevassa uudistusluonnoksessa tavoitteekseen , että miehet ja naisia olisi edustettuina mahdollisimman tasapuolisesti kaikilla aloilla ja hierarkian tasoilla .
McNally on ehdottanut tutkimuksia syistä , jotka koskevat eroja tieteellisen loppututkinnon suorittaneiden ja tuolla alalla ammattia lopulta harjoittavien naisten lukumäärien välillä .
Jotkut puhujat ovat kannattaneet tätä ajatusta .
Edellä mainittujen erojen syyt ovat moninaiset , ja tätä kysymystä käsitellään myös ETAMin asiantuntijoiden hiljattain julkaisemassa selvityksessä .
Nyt on tärkeää jatkaa analyysien syventämistä , jotta voidaan paremmin määritellä esteet sekä keinot niiden voittamiseksi .
Tässä yhteydessä voinkin todeta , että tiedonantoon sisältyvää toimintaohjelman toteuttamista jatketaan aktiivisesti , ja ETAMin asiantuntijoiden laatimassa selvityksessä josta parlamentin jäsen Sorensen teki erittäin asianmukaisen selvityksen ja joka esiteltiin 23. marraskuuta parlamentin jäsenten , myös McNallyn , läsnä ollessa kartoitetaan naisten aliedustettua asemaa tutkimustoiminnassa .
Tämä riippumattomien asiantuntijoiden laatima selvitys on erittäin hyödyllinen väline , jonka avulla voidaan edistää keskusteluja ja saada aikaan konkreettisia toimenpiteitä .
Tuon selvityksen lopullinen versio toimitetaan parlamentille .
Myös muita toimia on kehitteillä .
Muistuttaisin , että tämän vuoden heinäkuussa järjestetään tiedenaisten verkostojen kokous ja että jäsenvaltioiden virkamiehistä koostuva ryhmä kokoontuu 29.30. marraskuuta tarkoituksenaan vertailla eri jäsenvaltioiden politiikkoja , jotka koskevat naisten aseman parantamista tieteen alalla .
Siksi komissio ryhtyy toimenpiteisiin yhteistyössä jäsenvaltioiden kanssa , ja parlamentin jäsen Gröner onkin korostanut Saksan panosta tässä asiassa .
Aiomme kehitellä yhdessä kansallisten asiantuntijaryhmien kanssa tilastollisia indikaattoreita , jotka koskevat naisten osallistumista eurooppalaiseen tutkimustoimintaan , sillä kaikkia aloja koskevien luotettavien indikaattoreiden käyttö on erittäin tärkeää , ja tässä mielessä jäsenvaltioiden asiantuntijat voivat olla suureksi avuksi .
Lopuksi haluaisin muistuttaa , että Brysselissä järjestetään 3.4. huhtikuuta laajamittainen eurooppalainen konferenssi , jossa näitä kysymyksiä on mahdollista käsitellä yhdessä kaikkien osapuolten , eli jäsenvaltioiden parlamenttien , kansallisten hallintoelinten , tutkimusinstituuttien ja -verkostojen , kanssa .
Te kaikki olette luonnollisesti enemmän kuin tervetulleita tähän konferenssiin .
Ilmoitan myös , että komissio aikoo tiedottaa säännöllisesti parlamentille saavutetusta edistyksestä , kuten se lupasi tiedonannossaan .
Aiomme sitä paitsi laatia kaikkiin aiemmin laadittuihin selvityksiin perustuvan tiedonannon myös vuonna 2001 , kuten korostitte .
Päätän nyt puheenvuoroni toteamalla , että naisia ja tiedettä koskeva kysymys pakottaa meidät tarkastelemaan sitä myös unionin tutkimusohjelmia laajemmassa yhteydessä ja että siitä on keskusteltava laajassa rintamassa .
Niin me olemmekin täällä tehneet , ja parlamentin päätöslauselma on mielestäni osoitus merkittävästä tuesta tässä asiassa , joten haluan kiittää teitä siitä . Keskustelu on päättynyt .
Äänestys toimitetaan seuraavalla istuntojaksolla .
( Istunto päättyi klo 20.00 . )

 
Edellisen istunnon pöytäkirjan hyväksyminen Eilisen istunnon pöytäkirja on jaettu .
Onko huomautettavaa ?
Arvoisa puhemies , pöytäkirjaan on merkitty kalastusta koskevan Cunhan mietinnön kohdalla minun äänestäneen " puolesta " , kun tarkoitin äänestää " vastaan " .
Pyydän korjaamaan pöytäkirjaa tältä osin .
Myös eilisessä Kiinaa koskevassa keskustelussa äänestin mietinnön puolesta .
Haluaisin , että se merkitään pöytäkirjaan .
Asia merkitään pöytäkirjaan asianmukaisesti , hyvä parlamentin jäsen Wyn .
Arvoisa puhemies , haluaisin esittää vain yhden kysymyksen .
Eilisessä pöytäkirjassa lukee , että keskustelimme McNallyn mietinnöstä ja että siitä on määrä äänestää 2. helmikuuta .
Haluaisin vain kysyä , miksi näin pitää tehdä .
Olen kuullut , että asiakirjojen osalta kaikki ei ole kunnossa .
Tällaista ei kuitenkaan oikeastaan saisi tapahtua .
Mietinnöstä on keskusteltu , meillä on tänään ollut aikaa äänestää siitä , enkä ymmärrä alkuunkaan , miksi äänestyksen täytyy olla ajallisesti niin kaukana keskustelusta .
Parlamentin periaatteena on itse asiassa ollut toimittaa äänestys mahdollisimman pian keskustelun jälkeen .
Syy siihen , että mietinnöstä äänestetään helmikuussa on se , että sen kääntämisessä on tiettyjä ongelmia , jotka täytyy selvittää .
Eri teksteistä on saatava yhdenmukaisia , ja tähän menee jonkin verran aikaa .
Tämä johtuu puhtaasti käännösteknisistä syistä .
Arvoisa puhemies , huomautin pöytäkirjasta jo eilen illalla .
Pöytäkirjan kohdassa 6 , sivuilla 6 ja 7 , on viittaus tekemääni esitykseeni , jonka mukaan Cunhan mietinnön 6 kohtaa ei otettaisi käsiteltäväksi .
Pyysin nimenhuutoäänestystä , ja puhemies ilmoitti selvästi , että siitä toimitettaisiin nimenhuutoäänestys .
Me äänestimme kuitenkin äänestyskoneillamme .
Olen kuitenkin ymmärtänyt niin , ettei äänestyksestä pidetty pöytäkirjaa .
Haluaisin merkittävän muistiin , että esityksestä olisi pitänyt toimittaa nimenhuutoäänestys ja esitystä puoltavista ja vastustavista äänistä olisi pitänyt olla käytettävissä nimet sisältävä luettelo .
Hyvä parlamentin jäsen MacCormick , olen tietoinen tästä ongelmasta .
Kyse on tahattomasta teknisestä virheestä , toisin sanoen tehtävää hoitava henkilökunta teki täysin odottamattoman , tahattoman ja väistämättömän teknisen virheen , joka ei ollut ennakoitavissa .
Näin ollen , vaikka nimenhuutoäänestys toimitettiinkin asianmukaisella tavalla , sen tulosta ei kuitenkaan rekisteröity .
Tämä on ainoa syy , eikä ongelmaa voida ratkaista .
Tämä tapahtui kohtalon käskystä , hyvä parlamentin jäsen MacCormick .
Arvoisa puhemies , samassa kohdassa eli eilisen istunnon pöytäkirjan kohdassa 6 , joka käsittelee Cunhan mietinnön osalta käytettäviä menettelyä koskevia esityksiä , sanotaan , että minä ehdotin mietinnön palauttamista valiokuntakäsittelyyn työjärjestyksen 144 artiklan nojalla pääasiassa siksi , että päätöslauselmaesityksen 6 kohdan hyväksyttävyydestä oli epäilyksiä .
Se ei pidä paikkaansa .
Vaikka viittasinkin mahdollisuuteen tehdä esitys , jonka mukaan asiaa ei oteta käsiteltäväksi ja jota kollegani , jäsen MacCormick , saattaa ehdottaa , mietinnön palauttamista valiokuntakäsittelyyn koskevan pyynnön syynä olivat huomattavat poliittiset erimielisyydet samoin kuin ehdotuksen käytännön toteutusta koskevat epäilyt .
Tavoitteenani oli siksi edistää asiasta kiinnostuneiden osapuolien kanssa käytävää keskustelua ja kuulemista .
Merkitsen huomionne muistiin , hyvä parlamentin jäsen Hudghton .
Arvoisa puhemies , minulla ei ole minkäänlaista ongelmaa pöytäkirjaan sisältyvien tietojen osalta - minun kohdallani ongelmana on se , mitä pöytäkirjassa ei ole .
Keskiviikon pöytäkirjassa on luettelo jäsenistä , jotka muuttivat äänestyspäätöstään .
Huomaan , että eilisen pöytäkirjassa sellaista luetteloa ei ole , vaikka tiedän ainakin kaksi jäsentä , jotka muuttivat pääomaveroa käsittelevää päätöslauselmaa koskevaa äänestyspäätöstään .
Voitteko sanoa minulle , milloin meille kerrotaan näistä äänestyspäätösten muutoksista , koska se kiinnostaa selvästikin eräitä jäseniä ?
Oletan , että lisäys tehdään seuraavan istunnon pöytäkirjojen yhteydessä , ja meillä on silloin mahdollisuus kommentoida sitä .
Hyvä parlamentin jäsen Ford , asia tarkistetaan ja pöytäkirjaan tehdään tarvittaessa asianmukaiset korjaukset .
Arvoisa puhemies , haluaisin vain tiedottaa eräästä asiasta : tänä aamuna Madridissa tehtiin terrori-isku .
Autoon oli laitettu pommi .
Yksi ihminen sai surmansa .
Halusin vain jälleen kerran ryhmäni puolesta tuomita nämä terroriteot .
Paljon kiitoksia , hyvä jäsen Fraga .
Saimme todellakin kuulla tästä surullisesta tapahtumasta .
Valitettavasti terroristimurhaajat rankaisevat jälleen kerran espanjalaista yhteiskuntaa , ja ymmärrätte varmaan , että tämän istunnon puhemiehenä yhdyn nyt näihin sanoihin aivan erityisen voimakkaasti , koska olen itsekin espanjalainen .
( Pöytäkirja hyväksyttiin . )
 
Yhteinen kalastuspolitiikka : vuoropuhelun vahvistaminen elinkeinon harjoittajien ja yhteisen kalastuspolitiikan vaikutuspiiriin kuuluvien tahojen kanssa Esityslistalla on seuraavana Miguélez Ramosin kalatalousvaliokunnan puolesta laatima mietintö ( A5-0094 / 99 ) ehdotuksesta neuvoston asetukseksi yhteisestä kalastuspolitiikasta käytävän vuoropuhelun vahvistamisesta elinkeinon harjoittajien ja yhteisen kalastuspolitiikan vaikutuspiiriin kuuluvien tahojen kanssa ( KOM ( 99 ) 0382 - C5-0145 / 99 - 1999 / 0163 ( CNS ) ) .
Arvoisa puhemies , tänään käsiteltävänä olevalla asetuksella pyritään parantamaan yhteisestä kalastuspolitiikasta käytävän vuoropuhelun parantamisesta elinkeinon harjoittajien ja yhteisen kalastuspolitiikan vaikutuspiiriin kuuluvien tahojen kanssa .
Näin komissio haluaa varmistua siitä , että se saa tehokkaasti ammattialan tarpeita koskevaa tietoa , ja suosia myös yhteisen kalastuspolitiikan piirissä tehtävien sääntöjen ja päätösten levittämistä tälle alalle .
Kalatalousvaliokunta ei voi muuta kuin kannattaa tätä asetusehdotusta .
Laatiakseen ehdotuksia ja käyttääkseen toimivaltaansa Euroopan komission on välttämättä tunnettava alan todellisuutta harjoittamalla vuoropuhelua niiden ammattilaisten kanssa , joista tämä ala koostuu .
Tätä asetusehdotusta edelsi neuvoa-antavan kalatalous- ja vesiviljelykomitean uudistaminen .
Tämä neuvoa-antava elin muodostettiin vuonna 1971 ja siinä ovat mukana kaikki ammattialat .
Uudistus on lyhyesti sanottuna merkinnyt tämän elimen ajan tasalle saattamista siten , että mukaan otettiin uusia toimijoita , jotka näinä viime vuosina ovat tulleet koko ajan tärkeämmiksi merellisten varojen järkiperäisen pyynnin hallinnoinnissa .
Näitä toimijoita ovat esimerkiksi kehitystyölle omistautuneet kansalaisjärjestöt , ympäristönsuojeluryhmät , kuluttajat ja myös tiedemiehet .
Uudistus näkyy myös siinä , että tähän saakka aliedustettuina olleiden alojen vesiviljelyn ja kaupanalan edustajien asemaa on vahvistettu .
Myös komitean täysistunnon jäsenmäärää muutettiin ja perustettiin erityistyöryhmiä .
Neuvoa-antavan komitean uudistuksessa komitea korostaa keskeisen tärkeänä asiana sitä , että yhteisössä edustettuina olevat järjestöt asetettiin etusijalle , jotta komitea ei olisi vain kansallisten kantojen äänitorvi .
Parlamentin kalatalousvaliokunnassa , ja ennen kaikkea minä tämän mietinnön esittelijänä , olemme kritisoineet voimakkaasti sitä , että komissio ei koskaan kuullut meitä tämän komitean uudistuksen osalta .
Tämä merkitsee sitä , että nyt voimme vain esittää mielipiteemme tästä asetusehdotuksesta , jota uskaltaisin luonnehtia toisarvoiseksi .
Mitä tulee niihin konkreettisiin osa-alueisiin , jotka sisältyvät tähän komission ehdotukseen , jossa kannustetaan YKP : tä koskevan tiedotuksen levittämistä , annamme täyden kannatuksemme alaa koskevien tavoitteiden , mekanismien lainsäädännön osalta .
Hyvät parlamentin jäsenet , olisimme enemmän kuin iloisia siitä , että komissio vihdoinkin päättäisi toteuttaa nämä tiedottamiseen liittyvät ponnistukset .
Kun komission jäsen puhui edellisen kerran komissiossa , hän myönsi itse , että tämä todellakin on välttämätöntä .
Komission jäsen Fischler sanoi , että meillä on markkinointiin liittyviä ongelmia ja että meidän on välttämätöntä tiedottaa enemmän omasta mallistamme ja puolustaa sitä paremmin .
Tiedotuksen on suuntauduttava sekä sisäänpäin juuri tälle alalle , jolla alan omaa todellisuutta ei usein tunneta , tai jos tunnetaankin , niin huonosti että myös ulospäin .
Kalatalousvaliokunnan jäsenenä olen monesti yllättynyt siitä , miten huonosti kansalaiset tuntevat yhteistä politiikkaa kalastuspolitiikkaa , jolla on suunnattoman tärkeä merkitys monille jäsenvaltioille ja koko Euroopan unionille .
Mitä tulee alan sisäiseen tiedotukseen , itse alaan kohdistuvaan tiedotukseen , pyydämme komissiota olemaan tietoisia siitä todellisuudesta , jossa monet kalastajat elävät .
Hyvät parlamentin jäsenet , kaikilla ei ole mahdollisuutta hyödyntää uusia tekniikoita , minkä vuoksi tiedottaminen ja tiedotuskampanjat on toteutettava kaikkien käytettävissämme olevien , myös kaikkein perinteisimpien , tiedotusvälineiden avulla .
Näin ollen haluan korostaa kirjallisten viestintävälineiden jotka ovat yhä enemmän huolissaan Euroopan kalatalousalan tulevaisuudesta ja myös radion ja television merkitystä , sillä ne ovat kaikkien saatavilla olevia demokraattisia viestintävälineitä .
Lopuksi haluan kiinnittää komission huomion siihen , että kaikkien järjestöjen on oltava edustettuina neuvoa-antavassa komiteassa .
Komission ja alan ammattilaisten välinen vuoropuhelu on tärkeää .
Jotta tämä vuoropuhelu tuottaisi kuitenkin myös hedelmää , on tärkeää , että nämä ammattilaiset todellakin edustavat niitä eri aloja , jotka kuuluvat yhteisen kalastuspolitiikan vaikutuspiiriin .
Komission ehdotuksessa tai neuvoa-antavaa komiteaa koskevassa päätöksessä ei kuitenkaan ole esitetty mekanismeja , joilla tämä taattaisiin .
Näin sirpaleisella alalla , joka on maantieteellisesti erittäin hajanainen ja jolla ei perinteisesti ole järjestäydytty , on todella hankalaa , että komission keskustelukumppanit olisivat yhteisön tasolla sektorinsa luotettavia edustajia .
Edustavuuden lisäämiseksi olisi ehkä hyvä , että komissio tekisi parhaillaan toteuttamiensa toimien lisäksi myös aloitteita nykyisten ammattialan järjestöjen yhteenliittymisen kannustamiseksi .
Niiden kalatalousalan edustajien , jotka on valittu komission keskustelukumppaneiksi , eli neuvoa-antavan komitean jäsenten velvollisuutena on yhteisen edun valvominen .
Arvoisa puhemies , kannatan lähes kaikkea sitä , mitä Miguélez äsken varsin rohkeasti esitti .
Onhan esityslistalla tänä aamuna aihe , jolla on laajalle ulottuvat vaikutukset Euroopan kalastuspolitiikan tulevaisuuteen : Euroopan yhteisestä kalastuspolitiikasta käytävän vuoropuhelun vahvistaminen kalastusteollisuuden kanssa .
Olemme Euroopan parlamentissa jo vuosikausia käyneet tiivistä vuoropuhelua kalastusteollisuuden kanssa .
Teemme valtuuskuntavierailuja Euroopan kalastusalueille selvitelläksemme kysymyksiä tuolla alalla .
Näin voimme saada paremman käsityksen niiden ihmisten ongelmista , joiden jokapäiväiselle elämälle ja työnteolle eurooppalainen lainsäädäntö muodostaa puitteet .
Olin tällä viikolla Berliinin Grüne Woche -maatalousmessuilla ja kävin siellä tällaista vuoropuhelua Saksan kalatalousalan edustajien kanssa .
Aihe on erittäin ajankohtainen ja erittäin kiperä , etenkin kun edessämme on Euroopan yhteisen kalastuspolitiikan uudistaminen vuonna 2002 .
Poliittisin keinoin on periaatteessa varmistettava , että kaikki edut otetaan huomioon kohtuudenmukaisesti ja että ennen kaikkea varmistetaan kalavarojen kestävä käyttö .
Kalatalousalan ja yhteisön toimielinten välisen yhteydenpidon on sujuttava molempiin suuntiin .
Teollisuuden on tuotava julki tarpeensa ja ilmoitettava niistä komissiolle .
Komission on toisaalta valmisteltava säännöt ja päätökset ja tiedotettava niistä .
Näissä asioissa tarvitaan vuoropuhelua - ei yksinpuhelua .
Sen komissio on ymmärtänyt .
Ja sopivien päätösten tekeminen edellyttää tulevaisuudessa , että tunnetaan ongelmat , vaikeudet ja ratkaisumahdollisuudet , jotka alan ammattilaiset tuntevat parhaiten .
Komissio on ottanut kaksi askelta tämän tavoitteen saavuttamiseksi .
Komissio pyrkii käsiteltävänä olevan asetusehdotuksen avulla vahvistamaan eurooppalaisia ammattialan järjestöjä - täysin oikeutetusti .
Vuoropuhelua voidaan käydä vain , jos asianomaisille kalatalousalan vuoropuhelukumppaneille osoitetaan itse asiassa myös varoja , jotta he voisivat ylipäätään osallistua Brysselissä käytäviin keskusteluihin ; näin ei kuitenkaan pidä heikentää heidän riippumattomuuttaan .
Tämän vuoden tukeen on varattu noin 400 000 euroa .
Vuoropuhelun onnistuminen riippuu itse asiassa vain siitä , miten hyvin alan ammattilaiset saadaan ymmärtämään monimutkaisia teknisiä näkökohtia niiden paikallisten tiedotustoimien avulla , joita komissio kohdealueilla järjestää .
Kannatan siksi ponnekkaasti komission tämänpäiväistä aloitetta .
Samalla minun on kuitenkin kerrottava , että asiassa on eräs suuri mutta .
Se koskee nimittäin toista askelta , josta Miguélez myös kertoi täällä .
Kyse on tärkeän neuvoa-antavan kalatalouskomitean uudistamisesta .
Tämä komitea muodostaa perustan vuoropuhelulle .
Miksi Euroopan parlamenttia ei kuultu silloin , kun pohdittiin sitä , miten neuvoa-antavaa kalatalous- ja vesiviljelykomiteaa olisi muovattava ja organisoitava ja mitä tehtäviä sille olisi annettava ; komiteahan toimii tavoitellun vuoropuhelun varsin tärkeänä yhteensovittajana ja yhdistäjänä .
Tämä on epäkohta , jonka kritisointia jatkamme edelleen .
Muita pieniä muttia näen siinä , että on vaikea löytää henkilöitä , jotka edustaisivat kattavasti maantieteellisesti monitahoisen ja puutteellisesti järjestäytyneen kalatalousalan hajanaisen rakenteen eri sektoreita .
Tähän on lopultakin saatava aikaan toimivat olosuhteet .
Se tosin edellyttää ehkä myös kalatalousalan uuden organisaatiorakenteen pohtimista .
Se taas tosin edellyttää asianomaisten kalastajien luottamusta , toisaalta politiikkaa kohtaan ylipäänsä , toisaalta erityisesti Euroopan yhteistä kalatalouspolitiikkaa kohtaan .
Siihen meidän olisi tulevaisuudessa pyrittävä erittäin pontevasti , mitä pyydän teiltä .
Arvoisa puhemies , keskustelimme eilen Cunhan mietinnöstä .
Euroopan parlamentin alankomaalaiset jäsenet valittivat muun muassa siitä , että kyseisessä ehdotuksessa ei oteta riittävästi huomioon sopimuksia , joita Alankomaissa on tehty viranomaisten ja kalastussektorin välillä , jotta vapaaehtoiselta pohjalta päästäisiin sopuun pyyntikiintiöiden noudattamisesta .
Jos viranomaisten ja yhteiskunnallisten järjestöjen välisillä neuvotteluilla on mahdollista saada aikaan vapaaehtoisia sopimuksia , joilla on sama vaikutus kuin lainsäädännöllä , silloin Alankomaiden työväenpuolue pitää tällaisia sopimuksia ensisijaisina siihen nähden , että ylhäältäpäin asioihin sekaannutaan tarpeettomasti .
Tämä koskee luonnollisesti myös yhteisötasoa .
Olen siksi myös erittäin tyytyväinen kollegani Miguélez Ramosin mietintöön .
Vaikka meillä oli Cunhan mietinnön tapauksessa huomattavia mielipide-eroja , kannatan kovasti Miguélez Ramosin ehdotuksia neuvoa-antavan kalatalous- ja vesiviljelykomitean vahvistamisesta .
Kiitokset hänen mietinnöstään .
Esitän siitä vain yhden huomautuksen .
Neuvoa-antava komitea voi toimia hyvin vain siinä tapauksessa , että se edustaa eri sektoreita , jotka ovat mukana kalastuspolitiikassa , ja että myös kaikki kalastusta harjoittavat jäsenvaltiot ovat siinä edustettuina .
Näin ei tällä hetkellä todellakaan ole .
Siksi ryhmämme äänestää tarkistuksen 3 puolesta , jolla pyritään painostamaan hieman siihen suuntaan , ja pyydän Euroopan komissiota huolehtimaan siitä , että neuvoa-antava komitea olisi laajapohjainen siinä mielessä kuin juuri mainitsin .
Sitten lopuksi , arvoisa puhemies , voin ilmoittaa teille , että ryhmäni äänestää Miguélez Ramosin päätöslauselman puolesta , koska tämä päätöslauselma on tärkeä Euroopan unionin kalastuspolitiikan kannalta .
Arvoisa puhemies , mitä tahansa toimea , joka on suunniteltu rohkaisemaan ja tukemaan vuoropuhelun vahvistamista , on pidettävä myönteisenä , ja tiiviimpi vuoropuhelu kalatalous- ja vesiviljelyelinkeinojen harjoittajien kanssa on jotakin sellaista , jota on rohkaistava .
Vuoropuhelua ei tulisi käydä kuitenkaan pelkästään kalatalouden ammatinharjoittajien kanssa , vaan meidän on laajennettava vuoropuhelua koskemaan alan järjestöjä , jotka toimivat aktiivisesti ympäristönsuojelun ja kehityksen aloilla , sekä varauduttava erikoistuneiden tutkijaryhmien roolin vahvistamiseen .
Yhdensuuntaisen viestinnän lisäksi on rohkaistava myös kahdensuuntaista viestintää .
Minun ryhmäni on kannattanut aina kalatalouden ammatinharjoittajien kanssa käytävää kattavampaa keskustelua .
Yhteistä kalatalouspolitiikkaa ( YKP ) koskevan aluepohjaisen lähestymistavan keskeinen etu olisikin niiden henkilöiden , joita asia suoranaisesti koskee , eli kalastajien itsensä , osallistuminen heidän toimintaansa vaikuttavien päätösten tekemiseen edistäen siten tavoitetta , joka koskee kalakantojen säilyttämistä kestävän kalastuksen avulla , ja tarjoten pitkäaikaisia toimeentulomahdollisuuksia kalastuksesta riippuvaisille yhteisöille Euroopassa .
Minkä tahansa neuvoa-antavaa kalatalouskomiteaa koskevan uudistuksen lisäksi , joka on osa tämänhetkistä YKP : tä koskevaa Euroopan-laajuista arviointia , meillä Euroopassa on toinen mahdollisuus löytää parempia tapoja ottaa kalastajat mukaan kalastusta koskevien tehtävien toteuttamiseen alueellistamisen periaatetta laajentamalla .
Kalatalouden ammatinharjoittajien ja muiden asiasta kiinnostuneiden osapuolien ottaminen mukaan paikkakuntakohtaiseen päätöksentekoon tarjoaisi järjestelmän , joka heijastaa paremmin kalatalouden ammatinharjoittajien tarpeita ja edistää pikemminkin kuin hankaloittaa YKP : n sääntöjen noudattamista .
Sen varmistaminen , että kuulemme myös kansalaisyhteiskuntaa asianmukaisesti erityisissä kalataloutta ja ympäristöasioita käsittelevissä kansalaisjärjestöissä , takaa sen , että yhteisön kalastuspolitiikka heijastaa riittävän hyvin kalataloussektorin säilyttämisen ja kestävän kehityksen tavoitteita .
Kansalaisjärjestöjen osallistumisen on kuitenkin oltava mielekästä eikä vain vertauskuvallista , ja meidän on tehtävä lujasti töitä sen varmistamiseksi .
Kalastukseen liittyvissä elinkeinoissa toimivien integroiminen päätöksentekoprosesseihin ja kalastajien tukeminen ovat edellytys minkä tahansa tulevan kalastuspolitiikan menestykselle ja olennainen osa yhteistä kalastuspolitiikkaa .
Meillä oli eilen joitakin erimielisyyksiä Cunhan mietinnön tietyistä osista , erityisesti kiintiöiden vähentämisrangaistusta koskevasta ehdotuksesta .
Jos me haluamme käydä mielekkäitä keskusteluja , tämä on juuri sellainen ehdotus , josta pitäisi keskustella , ja olen pahoillani , ettei parlamentti kannattanut esitystäni ajan myöntämisestä tällaiselle keskustelulle .
Toivon , että voimme oppia näistä virheistä ja tarkoitamme sitä , kun sanomme - kuten tässä puoltamassani mietinnössä - että me haluamme parantaa kommunikaatiota ja suhdetta kalatalouden ammatinharjoittajiin ja kalastuksen vaikutuspiiriin kuuluviin tahoihin .
Arvoisa puhemies , komissio on muita EU-instituutioita kuulematta perustanut kalatalous- ja vesiviljelykomitean .
Komissio on valinnut yhteistyökumppaneikseen ennen muuta yhteisössä edustettuna olevat järjestöt .
Kalatalous- ja vesiviljelykomitean ei haluta olevan kansallisten etujen äänitorvi .
Sitä se kuitenkin on .
Se on sitä ainakin Suomen ja Itämeren näkökulmasta .
Yhteisössä edustettuna olevan Europêchen jäsenyys on liian kallis suomalaisille kalastajille .
He eivät voi osallistua järjestön toimintaan , koska heillä ei ole varaa sen jäsenmaksuihin .
Näin ollen heidän etujaan ei puolusteta niissä järjestöissä , jotka komissio on valinnut yhteistyökumppaneikseen .
Kalastajilla ei ole varaa edustukseen EU : ssa , mutta kalankasvattajilla on .
He ovat kalankasvatusalan kapitalisteja .
Se asettaa EU : n kalastuspolitiikan meidän maassamme kummalliseen valoon .
Kuunnellaan vain kalankasvattajien , kapitalistien , ääntä , mutta ei proletaarien eli vapaita kaloja vapailla merialueilla pyydystävien vapaiden ammatinharjoittajien eli kalastajien ääntä .
Sitä paitsi meillä Pohjoismaissa kalastetaan myös sisävesissä , mitä EU : ssa ei oteta huomioon .
Tämä edustavuus ylikansallisissa järjestöissä on ongelmallinen asia , koska EU ei kiinnitä siihen riittävästi huomiota .
Ylikansallinen Europêche on tehoton .
Se on epäedustava , sen päätökset eivät ole jäsenjärjestöjä sitovia , jäsenvaltioiden koko ja raha ratkaisevat , ja ylikansallisiksi eduiksi määritellään sellaiset asiat , jotka ovat itse asiassa kansallisia etuja .
Komission tärkeä tehtävä on tämän asetuksen soveltaminen niin , että järjestöt , jotka ovat edustettuna yhteisössä saavat paremman edustavuuden , ja että myös sellaisten kalastajien ääni tulee kuuluviin , joilla ei ole varaa EU-tason etujärjestön jäsenyyteen .
Arvoisa puhemies , Kansakuntien Eurooppa -ryhmän jäsenet voivat olla vain samaa mieltä sellaisesta asetusehdotuksesta , jolla pyritään vahvistamaan vuoropuhelua kalatalouden elinkeinonharjoittajien kanssa .
Meidän on kuitenkin sanottava samalla , että tämän vuoropuhelun järjestämiseen liittyvät tietyt yksityiskohtaiset säännöt saattavat meidät täysin ymmälle .
Puhun ensin vuoropuhelun tarpeellisesta vahvistamisesta .
Yhteistä kalastuspolitiikkaa sovelletaan Euroopan unionin kaikkiin toimijoihin , mutta sen on vastattava hyvin monenlaisiin tilanteisiin muun muassa kalastusalueen , laivojen kotisataman , perinteiden , käytössä olevien pyydysten ja paikallisten markkinoiden järjestämisen mukaan .
Tilanteet ovat sitä paitsi siinä määrin monenlaisia , että jotkut yhteistyöhön halukkaat ovatkin alkaneet pohtia , olisivatko tarkoin yhteensovitetut kansalliset politiikat parempia kuin yksi yhteinen politiikka .
Olipa asia miten tahansa , koska kerran nykyisin on voimassa ainoastaan yksi politiikka ja koska elinkeinonharjoittajien tilanteet ovat monenlaisia , on entistä tärkeämpää olla heihin erittäin tiiviissä yhteydessä , jotta heidän tarpeensa voitaisiin ottaa mahdollisimman hyvin huomioon ja jotta joidenkin asetusten sivuvaikutukset voitaisiin poistaa tai jotta voitaisiin välttyä siltä , ettei tällaista asetusta sovelleta yksinkertaisesti ollenkaan , mitä valitettavasti tapahtuu toisinaan , kun asetus ei ole ollenkaan sopusoinnussa todellisuuden kanssa .
Siksi ryhmämme jäsenet äänestävät niiden tänään esitettyjen kolmen tarkistuksen puolesta , joiden tavoitteena on parantaa neuvoa-antavan kalatalous- ja vesiviljelykomitean toimintaa , lähentää sitä ammatinharjoittajiin ja jäsenvaltioiden tarpeisiin sekä pyytää komissiota esittämään neuvostolle ja Euroopan parlamentille vuosikertomuksen komiteassa käydyistä keskusteluista .
Tämä keskustelu on nimittäin tärkeä kaikille yhteisön toimielimille eikä pelkästään komissiolle , jotta ne kaikki voisivat myötävaikuttaa sellaisen yhteisen kalastuspolitiikan suuntaviivoihin , joka olisi laivastojemme tarkoin ymmärretyn edun mukainen .
Uudistuksen jotkin seikat jättävät meille kuitenkin erittäin hämmentävän vaikutelman , sillä komissio tuo neuvoa-antavaan kalatalouskomiteaan hyvin monenlaisia painostusryhmiä , jotka tarkastelevat sitä paitsi asioita pääasiassa Brysselin näkökulmasta ja jotka ovat omistautuneet hyvin yleisille tavoitteille kehitykselle , ympäristölle , kulutukselle , ja niin edelleen .
Ja samalla komissio haluaisi kalastajien osalta nostaa yhteisön myöntämän rahoituksen avulla vahvaan asemaan eurooppalaiset ammattijärjestöt , jotka ovat tällä hetkellä olemassa lähinnä vain paperilla .
Sanoisimme , että komissio pyrkii monenlaisten osallistujien joukon kautta luomaan vastapainon kansallisille järjestöille , joiden toiminta on kuitenkin järjestynyttä ja juurtunutta ja edustavuus moitteetonta .
Kaikki tehdään ikään kuin komissio yrittäisi välttyä keskustelulta vaikeasti ohjattavien neuvottelukumppanien kanssa ja yrittäisi luoda tyhjästä tottelevaisemman neuvotteluelimen , joka mukavasti olisi komission näköinen ja toistelisi sen kantoja , mitä komissio juuri odottaakin .
Vieläkin huolestuttavampaa on se , että tämä saa meidät lopulta pohtimaan , kuinka moni muu toimiala on jo järjestetty samalla tavalla ja onko Brysseliin pystytetty sellaisten yhdistysten tai järjestöjen valtava verkosto , joilla ei ole todellista edustavuutta , joiden toiminta rahoitetaan pääasiassa yhteisön myöntämillä avustuksilla ja jotka osallistuvat pitkälti keinotekoisiin kuulemisiin .
Tänään käsittelemämme esimerkki saa meidät ajattelemaan , että tämä olettamus saattaa hyvinkin olla oikea .
Brysselin instituutioissa ei pidä tällaisessa tilanteessa ihmetellä , miksi ne menettävät yhteyden kansalaisiin .
Jäsenvaltioiden olisi parasta ottaa tämä asia tosissaan , jos ne eivät halua , että perusteettomat painostusryhmät syrjäyttävät pian niiden edustamat kansalliset demokratiat .
Mitä tulee tällä hetkellä käsittelemäämme toimialaan eli kalatalouteen , meistä on ehdottoman välttämätöntä valvoa neuvoa-antavassa komiteassa olevien eri toimijoiden edustavuutta .
Kaikkien niiden jäsenvaltioiden , joille kalataloustoiminta on tärkeää , on oltava komiteassa edustettuina ja heidän ammatinharjoittajansa myös .
Juuri heihin on nojauduttava eikä keinotekoisiin järjestöihin .
Arvoisa puhemies , on hyvä , että komissio tekee aloitteita vahvistaakseen kalastusalan organisaatioiden kanssa käytävää vuoropuhelua .
Komission täytyy tietää , mitä ruohonjuuritasolla tapahtuu .
Emme tarvitse komissiota , joka antaa sääntöjä norsunluutornista .
Neuvottelut sektorien kanssa ovat tarpeen , jotta voitaisiin välttää sitä , että annetaan sääntöjä , jotka eivät ole käytännössä toteutettavissa .
Vuoropuhelu on tarpeen myös siksi , että saataisiin selkeä kuva erilaisista intresseistä , jotta voidaan tehdä tasapainoisia päätöksiä .
Nyt käsiteltävänä olevalla asetusluonnoksella komissio pyrkii vahvistamaan eurooppalaisia toimialajärjestöjä .
Se on varmasti hyvä asia .
Eurooppalaisen koordinoivan organisaation olemassaolo olisi sekä kalastussektorin että komission etujen mukaista .
Sellainen on kalastussektorille tärkeä foorumi , jotta se saa komission kiinnittämään tehokkaammin huomiota yhteisiin etuihin .
Komissio myös tietää paremmin , mikä tilanne on , jos sektori puhuu yhdellä suulla .
Emme kuitenkaan saa unohtaa sitä , että erityisesti kalastussektoriin liittyy pahoja kansallisia vastakohtaisuuksia .
Jos menee keskustelemaan tavallisten kalastajien kanssa , silloin huomaa , että heidän mielestään ei ole olemassa eurooppalaisia kalastajia .
Eurooppalaisessa kalastuslaivastossa on belgialaisia , tanskalaisia , alankomaalaisia ja muunmaalaisia kalastajia , ja he ovat merkittävässä määrin toistensa kilpailijoita .
Keskivertokalastaja myös luottaa enemmän kansalliseen etujärjestöönsä kuin eurooppalaiseen etujärjestöön , jossa määräävät pääasiassa muiden jäsenvaltioiden edustajat .
Emme saa jättää tätä tosiasiaa huomiotta .
Emme saa siksi myöskään pitää eurooppalaista organisaatiota sellaisena , että se korvaa kansalliset organisaatiot , vaan kysymys on täydentämisestä .
Euroopan komission tulee myös olla yhteydessä kansallisiin järjestöihin .
Tämä liittyy neuvoa-antavaa komiteaa koskevaan tarkistukseen , jonka ryhmäni on esittänyt .
Pitää paikkansa , että komissio ei ole pyytänyt meiltä lausuntoa komitean kokoonpanosta .
Toivottavasti komissio ei kuitenkaan pahastu , kun esitän sille kuitenkin sen pyytämättä lausunnon .
Komission ja liiketoiminta-alan välillä tehtiin 16. heinäkuuta 1999 sopimus , joka oli kompromissi uudesta neuvoa-antavasta komiteasta .
Silloin sovittiin , että kaikkien unionin jäsenvaltioiden , joissa harjoitetaan kalastusta , täytyy olla siinä edustettuina .
Eturistiriidat tekevät mahdottomaksi - kuten sanottiin - sen , että tietyt toimialajärjestöjen jäsenet antaisivat mandaattinsa toisen kansallisuuden edustajalle .
Samalla neuvoa-antava komitea on kokoontunut uudessa kokoonpanossaan .
Ikävä kyllä , minun täytyy kuitenkin todeta , että sovitusta tasapainosta on saatu toteutteua vain pieni osa .
Jotkin kansallisuudet ovat vahvasti yliedustettuja komiteassa , kun taas jotkin jäsenvaltiot eivät ole edustettuina lainkaan .
Tämä oli jopa neuvoa-antavan komitean entiselle puheenjohtajalle , jonka johdolla kompromissi saatiin aikaan , syy kieltäytyä toimimasta komitean ensimmäisen kokouksen puheenjohtajana .
Euroopan komissio ehkä väittää minulle vastaan ja sanoo , että laajapohjaisuus on enemmän kuin oikeanmukainen jako jäsenvaltioiden välillä .
Luonnollisesti se myös pitää paikkansa .
Täytyy myös ottaa huomioon tasapainoinen jako sektorien välillä .
Haluan kuitenkin kysyä komissiolta seuraavaa : miksi ette ole tehneet mitään 16. heinäkuuta tehdyn kompromissin johdosta , jossa mainitaan selvästi , että myös kansallisuuksittain jaon täytyy olla tasapainoinen ?
Minulla on siksi komissiolle kiireellinen lausunto .
Harkitkaa uudelleen uuden neuvoa-antavan komitean kokoonpanoa .
Jos haluatte hyvää vuoropuhelua asianomaisten sektorien kanssa ja jos pidätte tärkeänä sitä , että politiikallenne luodaan perusta , huolehtikaa siitä , että on olemassa laajapohjainen neuvotteluelin .
Arvoisa puhemies , kollegojeni tavoin , ja kuten jäsen Miguélezin mietinnössä korostetaan , haluan kiinnittää erityisesti huomiota komission käyttämiin mielivaltaisiin työskentelytapoihin , jotka ovat johtaneet siihen järjettömään tilanteeseen , että komissio ei ole kuullut parlamenttia ja neuvostoa , kun neuvoa-antavaa kalatalouskomiteaa ryhdyttiin uudistamaan ja että nyt meitä kuullaan tämän asetusehdotuksen osalta , jolla halutaan parantaa komission ja kalatalousalan välistä vuoropuhelua .
Toisin sanoen , meitä ei kuultu perussääntöjen osalta , mutta kylläkin niihin liittyvien lisänäkökohtien osalta ; meitä ei kuultu vuoropuhelun perustana olevien sääntöjen osalta , mutta kylläkin sen osalta , kuinka tätä jo luotua vuoropuhelua voidaan vahvistaa .
Kaiken lisäksi komission aikaansaama niinkin tärkeän elimen kuin neuvoa-antavan komitean joka on ainoa elin , jonka tarkoituksena on saada ala osallistumaan sitä itseään koskevaan päätöksentekoon uudistus on herättänyt voimakasta kritiikkiä ja epäröintiä parlamentissa , neuvostossa ja itse kalatalousalalla ; näillä tahoilla ollaan sitä mieltä , että tässä uudessa komiteassa suurin osa kalatalousalan tärkeimmistä sektoreista ei ole riittävästi edustettuna .
Pitemmittä puheitta , pidän erittäin myönteisinä ehdotukseen sisältyviä taloudellisia tukia .
Lopuksi haluan vain onnitella jäsen Miguéleziä hänen mietintönsä johdosta , ja erityisesti todeta kannattavani sitä tarkistusta , jossa komissio velvoitetaan esittämään meille vuosikertomus tässä asetuksessa mainituissa työryhmissä käytyjen keskustelujen sisällöstä .
Pidän myös erittäin myönteisenä jäsen Gallagherin teollisuus- , ulkomaankauppa- , tutkimus- ja energiavaliokunnan puolesta laatimaan lausuntoon sisältyvää pyyntöä , jossa pyydetään lisäksi yksityiskohtaisia raportteja siitä , miten varat on jaettu uudelleen niiden jäsenvaltioiden ja järjestöjen kesken , jotka kuuluvat tämän ehdotuksen piiriin .
Arvoisa puhemies , puhun lyhyesti .
Kannatan tätä mietintöä ja onnittelen esittelijää hänen työstään .
Euroopan sosialistiryhmä pitää myönteisenä komission neuvoa-antavaa kalatalouskomiteaa koskevaa uudistusta , jonka tavoitteena on luoda hedelmällisempi kahdensuuntainen vuoropuhelu komission ja kalatalouden ammatinharjoittajien välille .
Me pidämme myönteisenä sitä , että neuvoa-antavaan komiteaan otetaan mukaan kalatalouden uusia sektoreita ja että mukana olevia kalatalouden ammattialoja monipuolistetaan , erityisesti vesiviljelyn ja kaupan osalta .
Pidämme myönteisenä täysistunnon jäsenmäärän vähentämistä , jonka tavoitteena on komitean toimivuuden parantaminen .
Me kaikki tiedämme vaaran , joka liittyy lukumäärän lisäämiseen tehokkuuden kustannuksella .
Komissio näyttää ottaneen sen huomioon .
Pidämme edelleen myönteisenä tutkijaryhmien roolin vahvistamista ja neljän työryhmän perustamista , joiden toiminta-aloina ovat ensinnäkin kalavarojen käyttö ja kalastustoiminnan hallinto , toiseksi vesiviljely , kalanviljely sekä äyriäisten- ja nilviäistenviljely , kolmanneksi markkinat ja kauppapolitiikka sekä , neljänneksi , tuotantoalan analyysi .
Pidämme hyvänä yhteisön tason järjestöjen ensisijaista tehtävää yrittää estää keskustelun kansallistaminen , mutta tunnustamme , että asianmukaisilla tasoilla tarvitaan lisäksi jonkinlaista kansallista panosta .
Annamme tälle mietinnölle tukemme samalla , kun lupaamme pitää tilannetta edelleen tarkasti silmällä varmistaaksemme , että paljon lupaavat rakenteelliset muutokset tosiaankin toimivat käytännössä ja että uusi neuvoa-antava kalatalous- ja vesiviljelykomitea toimii tehokkaana kaikupohjana kaikille kalatalouden sektoreille ja osapuolille .
Arvoisa puhemies , on ehkä epätavallista , että puhun tästä esityksestä jäsenenä , joka ei ole kalatalousvaliokunnan jäsen .
Toisaalta edustan - erityisesti Skotlannin länsiosassa - erittäin suurta joukkoa kalastajia ja heidän perheitään sekä hauraita yhteisöjä , joiden olemassaolo riippuu menestyksellisen kalatalouden jatkumisesta Euroopan yhteisössä ja asianmukaisen myönteisen ilmapiirin luomisesta yhteisössä noita hauraita ja usein syrjäisiä alueita kohtaan , jotka ovat yhteisöstä eniten riippuvaisia .
On erittäin ansiokasta sanoa , että neuvoa-antavan kalatalouskomitean ei pitäisi olla pelkästään kansallisten etujen kokoamispaikka , erityisesti jos kansalliset edut tulkitaan yksinomaan jäsenvaltioiden eduiksi , suhteellisen tasa-arvoisuuden periaatteiden mukaan , jonka perusteella jäsenvaltiot ovat edustettuina yhteisön elimissä .
On olemassa toisenkinlaista tasa-arvoisuutta , joka olisi suhteessa kalatalouden pyrkimyksiin ja todellakin niiden merivesialueiden ja rantaviivan määrään , joita tämän suuren yhteisön eri alueet tuovat siihen .
Pyydän jäseniä tekemään pienen kokeen .
Kuvitelkaa , että Skotlanti erotettaisiin yhteisöstä .
Paljonko kalataloutta teillä olisi jäljellä ?
Pohtikaa nyt tätä kysymystä : miten tehokkaasti Skotlannin kalatalouden ääni on edustettuna yhteisön elimissä niiden nykyisessä muodossa ?
Vastaus on : ei kovinkaan tehokkaasti !
Siksi olisi todellakin hyvä asia , jos tämän mietinnön avulla saavutettaisiin kalataloudessa toimivien tahojen , ympäristöintressien ja muiden kansalaisyhteiskunnan etujen paljon tyydyttävämpi edustus yhteisön elimissä .
En usko meidän saavuttavan tämän mietinnön avulla suurta edistystä , mutta vähäinenkin olisi tervetullutta .
Arvoisa puhemies , arvoisa komissaari , rakkaat kollegat , puheenvuoroni aluksi haluan onnitella ensinnäkin esittelijäämme Miguéleziä tästä hienosta mietinnöstä , joka on hyvin merkittävä ja jolla on paljon yhteiskunnallisia vaikutuksia ja joka koskee komission ja yhteisen kalastuspolitiikan vaikutuspiirissä olevien tahojen välisen vuoropuhelun vahvistamista .
Esittelijämme korostaa sitä enkä minäkään halua nyt jättää sitä toteamatta , että on vähintäänkin omituista , että komissio kuulee parlamenttia sellaisten näkökohtien osalta , joita voisimme pitää toisarvoisina tämän vuoropuhelun järjestämisen kannalta , ja että se ei antanut parlamentin käsiteltäväksi neuvoa-antavan kalatalouskomitean kokoonpanoa , organisaatiota ja tehtäviä , elimen , joka on kuitenkin tärkein elin tämän vuoropuhelun järjestämisessä .
Euroopan parlamentin , joka edustaa kansalaisia suoraan ja demokraattisesti , olisi täytynyt voida sanoa jotain tästä elimestä ja siitä , miten komiteaan kuuluvat kalatalousalan eri sektorit ovat siinä edustettuina .
On vain odotettava uuden komitean toiminnan käynnistymistä , jotta voimme arvioida sen toimintaa , ja tämän vuoksi pidän myönteisinä niitä Miguélezin mietintöön sisältyviä näkökohtia menojen valvonnan ja avoimemman hallinnoinnin osalta , joiden avulla voidaan välittää mahdollisimman paljon tietoa sekä parlamentille että neuvostolle , jotta komission tavoitteena oleva vuoropuhelun jatkuva vahvistaminen voidaan yhdessä toteuttaa .
Toivon , että komissio panee meidän huomiomme ja huolenaiheemme tarkasti muistiin , sillä kaikki riippuu osaltamme tämän uuden komitean kehityksestä ja toimivuudesta , jonka toivomme Euroopan parlamentin kalatalousvaliokunnassa saavan sujuvaa kohtelua osakseen , jotta kalatalousalan työmarkkinaosapuolten välistä ja alakohtaista vuoropuhelua voidaan aidosti tukea .
Arvoisa puhemies , kristillisdemokraattina haluaisin arvostella paria asiaa , jotka liittyvät käsiteltävänä olevaan komission ehdotukseen .
Ensinnäkin toissijaisuusperiaatetta kunnioitetaan ja maat ovat riittävästi mukana asiassa , ja toiseksi organisaatiot tai yhteiskunnan keskeiset toimijat otetaan riittävällä tavalla huomioon .
Siinä mielessä olen iloinen , että täytyy saada aikaan vahvistettu neuvoa-antava komitea , joka myös ehkä voi vaikuttaa enemmän kalastuspolitiikkaan .
Tähän saakka suhtaudun asioihin myönteisesti .
Varsinaiseen sisältöön suhtaudun vähemmän myönteisesti .
Voin todeta , että ehdotuksessa on joka tapauksessa kaksi epäkohtaa .
Ensinnäkin kaikki jäsenvaltiot eivät ole edustettuina , mikä on mielestäni erittäin huono asia , koska me kunnioitamme tässä parlamentissa myös jäsenvaltioita koskevaa toissijaisuusperiaatetta .
Tämä tarkoittaa , että jäsenvaltiot , joilla on tärkeä kalastussektori , eivät voi olla ulkopuolella .
Toiseksi , kun yhteiskunnan keskeiset toimijat ja organisaatiot ovat mukana kalastuspolitiikassa , asia täytyy hoitaa tasapainoisella ja hyvällä tavalla , jolloin maantieteellinen jako on hyvin tärkeä .
Myös tässä asiassa ehdotuksessa on yksinkertaisesti puutteita .
Näistä syistä pyydän yhdessä muiden kollegojeni kanssa , muun muassa kollega van Damin kanssa , että huolehdittaisiin vielä siitä , että saadaan aikaan neuvoa-antava komitea , jolla on tärkeä rooli , mutta joka edustaa koko sektoria ja koko Eurooppaa .
Tämä tarkoittaa konkreettisesti , että kaikkien kalastusta harjoittavien unionin jäsenvaltioiden tulee olla komiteassa edustettuina .
Entisessä neuvoa-antavassa komiteassa tästä oltiin päästy sopuun sektorin ja komission välillä .
Se , että nykyiset ehdotukset , jotka ovat toimialajärjestöjen tekemiä , on jätetty tässä vaille huomiota , on minun mielestäni ja myös kristillisdemokraattisesta näkökulmasta huono asia .
Arvoisa puhemies , haluaisin aluksi onnitella kollegaamme Rosa Miguélez Ramosia hänen työstään .
Onnittelen häntä etenkin siitä , miten hillityn analyysin hän on tässä mietinnössä esittänyt , ja siitä , että hän on työntänyt sormensa haavaan tai pikemminkin haavoihin , sillä tähän liittyy kaksi perusluonteista kysymystä , joita useat kollegat ovat jo korostaneet ja jotka parlamentin on pakko ottaa huomioon .
Ensimmäinen kysymys on se , että olemme hämmästyneitä , suorastaan pöyristyneitä siitä , että parlamenttia kuullaan nyt neuvoa-antavan kalatalous- ja vesiviljelykomitean sääntöihin liittyvistä näkökohdista , vaikka sitä ei aikanaan kuultu komitean kokoonpanon osalta .
Kuten tiedämme , komissio antoi viime vuonna yksin päätöksen 478 / 99 , jolla tämä neuvoa-antava komitea perustettiin , eikä se kuullut parlamenttia niinkään tärkeässä asiassa kuin kalastusalan järjestöjen edustavuus ja niiden keskeinen tehtävä yhteisen politiikan laatimisessa ja hoidossa .
Mielestäni se , ettei parlamenttia ole kuultu , on käsittämätöntä !
Se on suorastaan arvoitus .
On syitä , joita järki ei tunne .
En tiedä , onko siihen , ettei parlamenttia ole kuultu , olemassa jokin syy , joka ei ole minun tiedossani .
Toinen asia on se , että suhtaudumme hyvin epäilevästi näiden elinten edustavuuteen .
Esimerkiksi oma maani , Portugali , joka on kalastusvaltio Euroopan unionissa ja jolla on viidenneksi suurin laivasto , ei ole edustettuna niin kuin sen pitäisi olla .
Olen pöyristynyt : tämäkin asia on minulle arvoitus .
Toisen kysymyksen tai toisen haavan lopuksi ja nämä neuvoa-antavassa komiteassa ja sen edustavuudessa olevat epäkohdat huomioon ottaen pidän välttämättömänä sitä , että pohdittaisiin ja harkittaisiin rahoitustuen antamista niille muille järjestöille , jotka eivät ole mukana neuvoa-antavassa komiteassa .
Arvoisa puhemies , pidän tätä mietintöä myönteisenä ja kiitän jäsen Ramosia hänen mietinnön esittelystään , joka oli kokonaisvaltainen ja hengeltään rakentava .
Tämä yritys edistää Euroopan unionin ja kalastuksessa toimivien tahojen välisen vuoropuhelun parantamista on hyödyllinen .
Siellä Euroopan unionin syrjäisessä osassa , josta olen kotoisin , meillä on ollut aina erityisiä vaikeuksia yhteisen kalastuspolitiikan ajatuksen myymisessä kalastajille .
Koska jäsen MacCormick nosti asian esiin - ja olen viitannut siihen ennenkin - , Irlannin asema on vaikea , koska jos Irlanti irrotettaisiin Euroopan unionin kanssa tehtävästä yhteistyöstä , sen mukana lähtisi paljon kalaa .
Irlannin kalastajat eivät perinteisesti pyytäneet noita kaloja , koska , kuten jotkut tietävät , meidän historiassamme oli kausi , jolloin kalan kuljettaminen irlantilaisilla aluksilla oli lailla kielletty .
Tämä tilanne jatkui suureksi osaksi tämän vuosisadan alkuun saakka , ja niin ihmiset kalastivat vielä vanhanaikaisissa Curragh-aluksissa 20 vuotta ennen kuin liityimme Euroopan unioniin .
Joka tapauksessa tosiasia on se , että Irlannin vesiltä tulee kalaa noin 700 miljoonan euron arvosta - ja ehkä enemmänkin , koska kalan hinta on muuttunut .
Kun Irlannille varattuja rakennerahastovaroja leikattiin maan taloudellisen kasvun vuoksi , niiltä alueilta , jotka olisivat Irlannin vesiä jos Euroopan unionia ei olisi , pyydetyn kalan arvo on parin vuoden kuluttua suurempi kuin Irlannille myönnettävien rakennerahastovarojen koko summa .
Sen vuoksi tällaisen ehdotuksen kauppaaminen on vieläkin vaikeampaa .
En tiedä , että tilanne olisi samanlainen missään muussa Euroopan unionin jäsenvaltiossa .
Skotlanti , osana Yhdistynyttä kuningaskuntaa , ottaa luontaisen osuutensa yhdessä Yhdistyneen kuningaskunnan kanssa , mutta Irlanti on ainoa maa , joka ei tee niin .
Tämä on ainoa luonnon voimavara , jonka tiedän kaikkien jäsenvaltioiden tunnustavan vastahakoisesti Euroopan unionin yhteiseksi omaisuudeksi .
Se ei tarkoita , että meidän ei tarvitsisi jatkaa tätä vuoropuhelua .
20 mailin rajan laajentaminen , jonka parlamentti on hyväksynyt , voisi olla osa ratkaisua ja auttaa tyydyttämään paikallisia kalastajia antamalle heille enemmän valtaa omaan elämäänsä .
En halua uudelleenkansallistamista , mutta alueellistaminen auttaisi varmasti Skotlannin ja Irlannin ongelmia .
Arvoisa puhemies , haluaisin aloittaa sanomalla , että useat muutokset yhteisen kalastuspolitiikan alueella osoittavat tämän alueen voiman .
Voiman , jota ei voitu tuoda esiin neuvoa-antavan kalatalouskomitean aiemmassa toimintatavassa , ja täten laadittiin tämä lainsäädäntöehdotus .
Tämän ehdotuksen tavoitteena on luoda tehokkaampi ja vahvempi suhde komission ja neuvoa-antavan kalatalouskomitean välille .
Tarvittiin kolmen vuoden työ , ennen kuin komissio päätyi tähän ehdotukseen .
Vuonna 1997 riippumattoman toimiston tehtäväksi annettiin tutkimuksen laatiminen , ja siitä nousi esiin kaksi päätelmää .
Ensimmäinen on se , että kalatalouspolitiikka ohittaa kalatalousteollisuuden edut ja koskee lähinnä yhteiskunnan omia huolenaiheita .
Tämä on asia , joka meidän pitää ottaa huomioon .
Toiseksi se tapa , jolla neuvoa-antava komitea toimi , ei vastannut monimutkaisten kysymysten käsittelyyn liittyviä tarpeita .
Lainsäädäntöehdotukseen sisältyy siis kolme osaa : ensimmäinen on neuvoa-antavan komitean uudistaminen , se koostuu nyt 20 jäsenestä 45 jäsenen sijaan , ja siinä ovat edustettuina kalatalouden järjestöt 60 prosentilla , alan teollisuus ja kaupalliset yritykset 25 prosentilla ja ympäristöjärjestöt 15 prosentilla .
Pyrkimyksenä on siis se , että komissio saisi tietoa paitsi ammatinharjoittajien ja yrittäjien mielipiteistä niin myös itse yhteiskunnassa vallitsevista mielipiteistä .
Lainsäädäntöehdotuksen toinen osa koskee toimia , joilla tuetaan yhteisen kalastuspolitiikan piiriin kuuluvia edustusjärjestöjä ja ennen kaikkea eurooppalaisia kalastusalan ammattijärjestöjä .
Kolmas osa koskee yhteydenpitoon annettavaa tukea kalastuksen pääosaston ja näiden järjestöjen välillä .
Lainsäädäntöehdotuksella viitataan näihin kahteen viimeksi mainittuun kohtaan , mutta haluan toistaa , että tätä on edeltänyt pitkä neuvottelukausi lopullisesta ehdotuksesta komitean kokoonpanon osalta .
Neuvosto käsitteli asiaa ensimmäisen kerran 26. lokakuuta ja se odottaa nyt parlamentin mielipidettä voidakseen jatkaa työtään .
Haluan onnitella erityisesti Ramosia erinomaisesti laaditusta mietinnöstä sekä parlamentin kalatalousvaliokuntaa hyvästä yhteistyöstä tätä tekstiä laadittaessa .
Haluaisin kommentoida tarkistuksia ja esittää komission kannan .
Parlamentin valiokunnassa on muotoiltu kolme tarkistusta .
Ensimmäinen koskee parlamentin halua valvoa tarkasti ammattialan järjestöjen menoja , jotta ne vastaisivat tarkasti lainsäädäntöehdotuksessa asetettuja tavoitteita .
Komissio on samaa mieltä ja hyväksyy tämän tarkistuksen .
Mitä tulee toiseen tarkistukseen , komissio on aivan samaa mieltä parlamentin tarpeesta saada käyttöönsä kaikki tiedot , jotka koskevat tämän komitean työtä ja sen käymiä lukuisia keskusteluja .
Kuitenkin vuosikertomuksen laatiminen kaikkine oheistoimineen olisi liian suuri vaiva jo ennestään kuormitetulle yhteisön kalastusosastolle , eikä siitä olisi vastaavaa hyötyä .
Kolmas tarkistus sisältää saman kuin toinen , ja siinä puhutaan neuvoa-antavan komitean edustavuudesta eli kaikkien kansallisuuksien mukanaolosta .
Olemme samaa mieltä siitä , että on taattava , että tässä komiteassa koko ala on tasapainoisesti edustettuna , mutta kyseenalaistamme sen , missä määrin - tämä tuli esiin myös tutkimuksissa ja vuoropuhelussa - tämän tasapainon tulee nojata kansallisuuksiin .
Komissio on pyytänyt tukea eurooppalaisille järjestöille , joilla on tarvittava kyky huolehtia kansallisesta tai erityisryhmien edustuksesta parhaaksi katsomallaan tavalla .
Lopuksi minun on sanottava , että komissio hyväksyy tarkistuksen 1 , jossa yhteisöä kehotetaan vahvistamaan varainhoidon valvontaa , mutta edellä mainituista syistä komissio ei pidä tarkoituksenmukaisena hyväksyä tarkistuksia 2 ja 3 .
Paljon kiitoksia , arvoisa komission jäsen .
Arvoisa puhemies , haluaisin kysyä komission jäseneltä erästä asiaa .
Kaikki me puheenvuoron käyttäneet parlamentin jäsenet olemme tainneet kysyä komissiolta samaa asiaa : miksi komissio ei ole kuullut Euroopan parlamenttia neuvoa-antavan komitean uudistamisesta , vaikka edellisellä toimikaudella parlamentti sitä pyysikin ehdotuksen vielä ollessa käsiteltävänä ?
Haluaisin , että komission jäsen vastaa tähän kysymykseen ja että se ennen kaikkea sitoutuisi muodollisesti huolehtimaan siitä , että näin ei tule enää käymään tulevaisuudessa .
Arvoisa puhemies , kysymys on varsin ymmärrettävä , mutta minun on toistettava , että komissio toimii perustamissopimuksen ja konkreettisen kehyksen pohjalta , jota sen on itse kunnioitettava .
Tämä komitea on yhteisön komitea , eikä ole mitään aihetta neuvotella parlamentin kanssa silloin , kun näitä komission perustamia komiteoita uudistetaan .
Arvoisa puhemies , vielä pieni tarkennus , ennen kuin siirrymme äänestyksiin .
Juuri ennen kuin aloitimme tämän istunnon , lopullista äänestysluetteloa ei ollut vieläkään saatavilla .
Haluaisin teiltä vahvistuksen - kuten olemme jo saaneet sen hallinnolta - siitä , että tarkistuksesta 3 äänestetään nimenhuutoäänestyksellä .
Haluaisin myös huomauttaa tarkistuksesta 3 , että se ei ole tullut pelkästään EDD-ryhmältä vaan myös noin kymmeneltä PPE-ryhmän jäseneltä .
Kyllä , parlamentin jäsen van Dam .
Olemme sopineet nimenhuutoäänestyksestä .
Keskustelu on päättynyt .
Siirrymme äänestykseen .
( Parlamentti hyväksyi lainsäädäntöpäätöslauselman . )
ÄÄNESTYSSELITYKSET Arvoisa puhemies , emmekö ole ehkä hiukan sadistisia puhuessamme kalastuksesta aina perjantaisin juuri silloin , kun kalat päätyvät meillä pannulle paistettaviksi ?
Camoglissa Genovan lähellä , kaupungissa , jossa olen syntynyt , on jättiläiskokoinen pannu , jolla joka vuosi paistetaan kaloja , jotka sitten lahjoitetaan kaikille asukkaille .
Sanon tämän , koska olen kiinnostunut kalastuksesta ja koska äänestin tämän toimenpiteen puolesta .
Minusta on oikein , että kansalaisia kuullaan , ja vaikka komission jäsen Diamantopoulou täysin oikeutetusti selittikin , että komissio ei ole velvollinen kuulemaan kansalaisia , haluaisin ehdottaa ja pyytää , että kuulemisiin saavat osallistua kalastajien iäkkäämmät edustajat . .
( PT ) Äänestin lopulta vastaan sekä lopullisessa äänestyksessä että lainsäädäntöpäätöslauselmasta äänestettäessä , koska valitettavasti parlamentin enemmistö alistui kiltisti keskustelussa läsnä olleen komission jäsenen esittämään suulliseen vastalauseeseen eikä hyväksynyt tarkistusehdotusta 3 , jota EDD-ryhmä ja yksittäiset parlamentin jäsenet olivat esittäneet .
Tätä lopputulosta ei voi ymmärtää , sillä komissiota arvosteltiin keskustelun kuluessa yleisesti siitä , ettei se ollut kuullut parlamenttia neuvoa-antavan kalatalouskomitean kokoonpanon uudistamisesta .
Tarkistus 3 oli kuitenkin ainoa tarkistus , jossa asiaan puututtiin , sillä on välttämätöntä varmistaa kyseisen neuvottelurakenteen todellinen edustavuus ja muuttaa sen epätasapainoista ja suurelta osin kuvitteellista luonnetta .
On valitettavaa , ettei yhteistä kalastuspolitiikkaa hoideta hyvin näinkään yksinkertaisessa asiassa .
 
Avustustyöntekijät Kolumbiassa Esityslistalla on seuraavana suulliset kysymykset : Sauquillo Pérez del Arco ( B5-0006 / 2000 ) PSE-ryhmän puolesta komissiolle kehitysyhteistyötä ja humanitaarista työtä tekevien henkilöiden suojelusta ; Kreissl-Dörfler , Lipietz ja Nogueira Román ( B5-0007 / 2000 ) Verts / ALE-ryhmän puolesta komissiolle humanitaarista työtä tekevien avustustyöntekijöiden suojelusta Kolumbiassa .
Arvoisa puhemies , en halua vaikuttaa dramaattiselta , sillä tiedän , että monet siviilihenkilöt joutuvat kokemaan väkivaltaa aseellisten konfliktien yhteydessä eri maissa .
Vuosina 19921997 kuitenkin murhattiin 131 konfliktialueilla Yhdistyneiden Kansakuntien palveluksessa ollutta avustustyöntekijää , humanitaarisissa tehtävissä toimivaa henkilöä ja ihmisoikeusaktivistia .
1.1.1994 17.3.1997 välisenä aikana siepattiin 35 yhteenotossa 119 avustustyöntekijää ja myös humanitaarisissa tehtävissä toimivaa henkilöä .
Vuonna 1992 surmansa sai väkivaltaisesti yksi Yhdistyneiden Kansakuntien edustaja kuukaudessa .
Vuonna 1993 surmansa sai kaksi edustajaa kuukaudessa ja vuonna 1994 yksi joka viikko .
Vuoden 1997 kahden ensimmäisen kuukauden aikana surmansa sai 9 avustustyöntekijää .
Vuonna 1996 153 Punaisen Ristin kansainvälisen komitean edustajaa joutui vaaralliseen tilanteeseen , murhat ja sieppaukset mukaan luettuina .
Haluan palauttaa mieliinne erityisesti espanjalaisen Médicos del Mundo -järjestön kolmen edustajan kuoleman Ruandassa vuonna 1997 .
Kuten tässä kompromissipäätöslauselmassa , jolla haluamme saattaa tämän keskustelun päätökseen , sanotaan , Paz y Tercer Mundo -järjestön avustustyöntekijöiden Iñigo Eguiluzin ja Jorge Luis Mazon murhat 18. marraskuuta Quibdóssa , joka sijaitsee 500 kilometriä Bogotasta pohjoiseen Atratojoen varrella Kolumbiassa , ovat vain viimeisimpiä tapauksia siinä pitkässä ketjussa , jossa hyökkäykset eivät kohdistu enää näiden henkilöiden koskemattomuuteen , vaan ne kohdistuvat ihmisoikeuksiin , kansainväliseen humanitaariseen oikeuteen , ja sen puitteissa konfliktien uhrien oikeuteen saada apua , siihen että näiden tekojen suorittajat tuomitaan , ja siihen , että varmistetaan , että tällaisista rikoksista ei voi jäädä rankaisematta .
Tähän humanitaarisissa tehtävissä toimivien henkilöiden viimeaikaiseen epävarmuuteen vaikuttaa konfliktien lisääntyminen , humanitaaristen järjestöjen räjähdysmäinen kasvu ja ennen kaikkea nykyisten konfliktien luonne .
Ne eivät ole enää tavallisten poliittisen valvonnan alla toimivien asevoimien ja sellaisten sissiliikkeiden välillä , joilla on selkeästi määritelty hierarkia ja ideologinen tausta .
Tällaisissa konflikteissa osapuolet olivat tavallaan vastuussa niiden humanitaaristen työntekijöiden suojelusta , joiden toiminnasta kansat saattoivat hyötyä .
Nykyisin tätä viitekehystä ei enää ole .
Humanitaarisissa tehtävissä toimivat henkilöt ja avustustyöntekijät joutuvat rikolliselle toiminnalle alttiiksi ; siviiliväestöä pidetään yhtenä konfliktin osapuolena , osana sekä poliittista että sotilaallista strategiaa .
Näin ollen humanitaarisesta toiminnasta tulee este sen konfliktin osapuolten tavoitteille , missä on usein kyse määrätyn kansanosan eliminoiminen etnisistä , uskonnollisista tai kulttuurisista syistä .
Tämän vuoksi humanitaarisissa tehtävissä toimivien henkilöiden turvallisuus on todella merkittävä asia , joka huolestuttaa parlamenttia ja jonka pitäisi huolestuttaa myös komissiota , joka rahoittaa yli 180 : n konfliktialueilla työskentelevän kansalaisjärjestön toimintaa , sekä neuvostoa , joka on sitoutunut edistämään perustamissopimusten mukaista ulkopolitiikkaa , tukemaan ihmisoikeuksia ja harjoittamaan sellaista turvallisuuspolitiikkaa , joka tällä hetkellä konkretisoituu juuri humanitaarisessa toiminnassa .
Sen vuoksi pyydämme , että myös muut toimielimet yhtyisivät parlamentin huoleen .
Komissio voi laatia tiedonannon avustustyöntekijöiden ja humanitaarisissa tehtävissä toimivien henkilöiden turvallisuustilanteesta ja päättää toimista , joilla avustustyöntekijöidemme turvallisuus taataan .
Ennen joidenkin hallitusten ehdottamia toimia , kuten avustustyöntekijöiden sotilaallinen suojelu , meidän on ehdotettava muita toimia , jotka ovat konfliktitilanteissa tehokkaampia .
Neuvosto voi edistää kansainvälistä humanitaarista oikeutta YUTP : n nojalla ja kenties myös saamalla aikaan Euroopan siviilirauhanturvajoukot .
Vuonna 1999 vietimme kansainvälistä humanitaarista oikeutta koskevien Geneven sopimusten 50-vuotisjuhlaa .
Kansainvälinen humanitaarinen oikeus suojelee siviiliväestöä aseellisissa konflikteissa ja varmistaa heille mahdollisuuden saada kansainvälistä apua .
Kyse on välineistä , jotka sitovat jäsenvaltioita laillisesti , mutta joita siitä huolimatta rikotaan järjestelmällisesti .
Pyydämme neuvoston pääsihteeriä käyttämään Euroopan unionin kehittyvää ulkoista toimintakykyä näiden Euroopan unionin periaatteiden edistämiseen .
Yhdistyneiden Kansakuntien pääsihteeri on pyytänyt äskettäin turvallisuusneuvostoa toteuttamaankansainvälistä humanitaarista oikeutta ja soveltamaan myös Yhdistyneiden Kansakuntien peruskirjan 5 , 6 ja 7 lukuja .
Nyt me pyydämme täällä vain sitä , että alamme tiedostaa tämän tilanteen ja että ryhdytään toimiin , joilla voidaan ratkaista tämä ongelma , joka ei koske vain kansalaisjärjestöjä , vaan myös niitä perustuksia , joiden varaan käsityksemme maailman järjestyksestä rakentuu .
Komissio pahoittelee syvästi tätä traagista tapahtumaa .
Tällaista tapahtuu jatkuvasti joka puolella maailmaa , ja tähän myös parlamentin jäsen viittasi .
Komissio esittää surunvalittelunsa ja samalla korostaa niiden avustustyöntekijöiden rohkeutta ja omistautumista , jotka työskentelevät näin vaarallisilla alueilla joka puolella maailmaa .
Erityisesti Kolumbian tapauksessa komissio on toistuvasti painottanut Kolumbian viranomaisille huoltaan tämän kysymyksen osalta .
Seuraamme tilannetta edelleen ja teemme jatkuvasti yhteistyötä jäsenvaltioiden Bogotassa sijaitsevien lähetystöjen kanssa .
Mitä tulee ECHO-hankkeen parissa työskennelleen Iñigo Eguiluzin ja papin murhiin , komissio ja jäsenvaltiot ovat painostaneet Kolumbian viranomaisia , jotta ne selvittäisivät tämän rikoksen .
Komissio ja Espanjan suurlähettiläs tapasivat Kolumbian varapresidentin ja vaativat , että rikokseen syyllistyneet saatetaan oikeuden eteen .
Ihmishenkien suojelu näiden laajojen tehtävien aikana on erottamaton osa humanitaarista lainsäädäntöä .
Kolumbiassa ja muissa maissa sijaitsevien ECHOn virastojen tehtävänä on seurata maan humanitaarista tilannetta ja Kolumbiassa erityisesti vasten tahtoaan siirrettyjen ihmisten tilannetta , ja ne pyrkivät jatkuvasti valvomaan humanitaaristen lakien täytäntöönpanoa .
Joka tapauksessa parlamentin jäsen korosti , että komission taholta tarvitaan erityistoimia avustustyöntekijöiden turvallisuuden takaamiseksi .
Mainitsitte jo vuoden 1998 toukokuussa valmistuneen asiakirjan , joka koskee avustustyöntekijöiden turvallisuutta .
Tässä asiakirjassa osoitetaan tämän asian ensisijaisuus ja siinä mainitaan myös konkreettisia toimia .
Tilanteen huonontumisen vuoksi komission ECHO-virasto järjesti vuoden 1999 huhtikuussa Bogotassa turvallisuutta koskevan seminaarin yhdessä Punaisen Ristin kansainvälisen komitean kanssa , jolloin kaikkia Kolumbiassa toimivia järjestöjä kehotettiin laatimaan turvallisuusasiakirja ja ilmoittamaan matkoistaan etukäteen Punaisen Ristin kansainväliselle komitealle .
Tällä on tarkoitus varmistaa se , että eri aseelliset ryhmittymät ovat tietoisia matkan humanitaarisesta luonteesta .
Minun on lisäksi korostettava , että suunnittelun , toimenpiteiden ja henkilöstön koulutuksen lisäksi tarvitaan myös rahoitusta .
Humanitaarisen avun perille saattaminen ei ole ilmaista .
Tästä syystä komissio ei vain rohkaise käytäntöjä humanitaarisen avun perille saattamiseksi , vaan se myös rahoittaa koulutusta ja toimia , joilla lisätään tietoisuutta vaaroista , jotka uhkaavat näihin tehtäviin osallistuvia ihmisiä .
Sallinette , että mainitsen joitakin uusia ja vanhoja esimerkkejä aloitteista , joihin tässä mielessä on ryhdytty : humanitaarista apua koskevien asiakirjojen esittely , Lissabonissa yhdessä kumppaneiden kanssa pidetty turvallisuusseminaari , Brysselissä sijaitseva henkilöstön työtila turvallisuuskysymyksiä varten , henkilöstön turvallisuutta koskevien kysymysten lisääminen ECHOn ohjekirjoihin sekä ECHOn vastuuhenkilöiden tästä syystä pidettävä tapaaminen vuoden 2000 helmi-maaliskuussa .
Euroopan parlamentin ehdotukset otetaan luonnollisesti huomioon , ja koska kyseessä on erittäin hankala asia , johon liittyy monia eri puolia , tiivis yhteistyö sekä uudet ajatukset ja ehdotukset ovat hyvin tärkeitä komission toiminnalle .
Arvoisa puhemies , avustustyöntekijä Iñigo Eguiluzin ja kolumbialaisen papin , Jorge Luis Mazon , murha Atratojoella Kolumbiassa on traaginen asia , joka meidän on taas lisättävä niiden väkivaltaisten kuolemantapausten sarjaan , jotka ovat viime vuosina kohdistuneet vapaaehtoistyöntekijöihin , jotka omistavat elämänsä rauhan pyrkimyksille ja jotka tämän lisäksi juurruttavat vähitellen uudenlaista sivistystä heikoimmassa asemassa olevien kansanosien keskuuteen .
Näin ollen on johdonmukaista , että ryhmäni ja tämä parlamentti korottavat äänensä ja ilmaisevat uhrien omaisille myötätuntoaan ja suruaan ja ilmoittavat tukevansa ja kannustavansa niitä tovereita , jotka jatkavat työssään uurastamista .
Samalla vaadimme asiasta vastaavia toimielimiä puolustamaan oikeudenmukaisuutta , vaadimme komissiota , neuvoston pääsihteeriä ja Kolumbian hallitusta ponnistelemaan riittävästi sen hyväksi , että oikeus toteutuu ja että teoista rangaistaan lain mukaisesti .
Syylliseksi epäiltyjen vangitseminen on myönteinen merkki , josta olemme iloisia , samalla tavoin olemme iloisia presidentti Pastranan osoittamasta halukkuudesta ja valmiudesta hänen äskeisellä vierailullaan täällä parlamentissa .
Kaikesta huolimatta , ja koska ongelma on hyvin monimutkainen , muistutamme maan hallitukselle , että Punaisen Ristin ja Yhdistyneiden Kansakuntien pakolaiskomitean tukeminen on sellainen toimi , jota tulemme aina kannattamaan , samoin kuin vuonna 1998 ja sitä aikaisemmin annettujen näiden ryhmien oikeudellista ja todellista suojelua koskevien määräysten tiukka noudattaminen .
Myönnämme myös sen , että on tärkeää vahvistaa avustus- ja vapaaehtoistyöntekijöiden etsintää ja oikeudellista suojelua koskevia järjestelmiä .
He tekevät työtään juuri konfliktialueilla , väkivallan ja köyhyyden vaivaamilla alueilla , pimeillä alueilla , jonne lain katse ei ulotu , ja tämän vuoksi on tärkeää etsiä uusia ja erilaisia toimia , luoda uusia järjestelmiä .
Juuri tämän vuoksi me , jotka nautimme hyvinvoinnista , Euroopan toimielimet ja hallitukset , olemme kunniallisuuden lain nojalla velvollisia kutomaan suojatoimista verkon humanitaarisissa tehtävissä toimivien henkilöiden ympärille ja antamaan täyden tukemme oikeudenmukaisuudelle , sillä samalla kun me yritämme auttaa näitä henkilöitä ulkoapäin , he rakentavat rauhaa ja solidaarisuutta sisältäpäin , he tunkeutuvat hämärille alueille viedäkseen sinne terveyttä ja ratkaisuja ongelmiin .
He ovat omahyväisen yhteiskunnan kaikkein jaloin variaatio , ja sen vuoksi meidän vastauksemme on oltava tehokas ja vastuuntuntoinen .
Arvoisa puhemies , komission jäsen Diamantopouloun vastaukset rauhoittavat meitä , koska komissio on tietoinen niistä ongelmista , joita avustustyöntekijöiden heikko turvallisuustilanne joissakin maissa aiheuttaa .
Parlamentin jäsen Sauquillo korosti sekä esittämässään kysymyksessä että äskettäisessä puheessaan sitä , että tämä ongelma ei koske erityisesti jotain tiettyä maata .
On totta , että Kolumbia on yksi niistä maista , joissa nykyinen tilanne ei anna mahdollisuutta taata avustustyöntekijöiden turvallisuutta .
Tämä ei kuitenkaan koske ainoastaan Kolumbiaa .
Tämä koskee myös monia maita Afrikassa , Aasiassa ja muilla alueilla .
Päätöslauselmaesityksessä komissiota pyydetään laatimaan asiaa koskeva tiedonanto .
En tiedä , onko se kaikkein tarkoituksenmukaisin väline , mutta komissio näyttää olevan valmis työskentelemään tällä tavoin , ja olisi ehkä hyödyllistä harkita asiakirjan laatimista .
Se , mikä ei mielestäni ole kovin järkevää , on Kolumbian eristäminen tai joidenkin esitettyjen tarkistusten tukeminen , joissa ehdotetaan esimerkiksi yhteistyön lopettamista .
Jos yhteistyö lopetetaan tällaisten maiden kanssa , siitä aiheutuisi suurta vahinkoa maan kansalaisille .
Meidän ei pidä estää tämän yhteistyön jatkumista , sillä kyse on lisäksi myös puolueettomasta yhteistyöstä , jota harjoittavat ihmiset tietävät millaisille riskeille he joutuvat alttiiksi .
Toisaalta ne , jotka sanovat , että valtioiden ei tarvitse osallistua avun kanavointiin , eivät tunne todellista tilannetta .
Olen vieraillut Kolumbiassa monilla alueilla , ja luontoon liittyvien tekijöiden näiden osalta maassa on hankalat olot lisäksi tilannetta hankaloittaa se , että maassa on hyvin monenlaisia eri kansanliikkeitä , emmekä tiedä , mitkä niistä voivat johtaa ihmisten kuolemaan .
Ilman minkäänlaista valtiontukea yhteistyö olisi täysin mahdotonta .
Näin ollen olen sitä mieltä , että tästä keskustelusta on paljon hyötyä siinä mielessä , että se muistuttaa komissiota siitä , mitä parhaillaan tapahtuu .
Komissio on jossain määrin rauhoittanut meitä todetessaan , että tämä huolestuttaa heitä , mutta että meidän on tarkasteltava tilannetta rauhallisesti .
Kansainvälisen yhteistyön on jatkuttava .
Euroopan yhteisössä meidän on jatkossakin näytettävä esimerkkiä siinä , mitä kansainvälinen yhteistyö on , meidän on tuettava avustustyöntekijöitämme , ja tämän osalta olisi toivottavaa , että yhteisön toimielimet , jäsenvaltioiden hallitukset ja tietenkin myös niiden maiden hallitukset , jotka hyötyvät näistä työntekijöistä , takaisivat heidän turvallisuutensa .
Ensinnäkin on toteutettava ennalta ehkäisevää suojelua .
Toiseksi on sovellettava oikeustoimia .
Kolumbian viranomaiset vakuuttavat , että he ovat käynnistäneet erään henkilön pidättämistä koskevan oikeudenkäyntimenettelyn .
Kolumbia on valtio , jossa tuomioistuin on vahvasti riippumaton ja jossa toimeenpanovallalla ei ole oikeutta puuttua rikosten käsittelyyn , vaan sen on noudatettava tavallista rikosoikeudellista menettelyä .
Näin ollen , arvoisa komission jäsen , hyvä parlamentin jäsen Diamantopoulou , kannustan teitä jatkamaan aloittamallanne tiellä , ja toivotaan , että voimme vahvistaa avustustyöntekijöidemme turvallisuutta .
Arvoisa puhemies , puhun täällä tänään niiden kollegojen puolesta , joiden nimissä tätä asiakirjaa koskeva toinen päätöslauselmaesitys on parlamentin käsiteltävänä .
He pyytävät anteeksi poissaoloaan .
Vaikka minulla on vähemmän asiantuntemusta , olen onnellinen tästä tilaisuudesta saada puhua heidän ja Vihreät / Euroopan vapaa allianssi -ryhmän puolesta .
Parlamentaarikkoina me syyllistymme usein valittamaan elämämme vaikeuksia , kuten kahden , kolmen tai neljän kaupungin välillä matkustamista , täpötäysiä työhuoneita ja niin edelleen .
Niinpä on nöyrtymisen hetki nousta täällä parlamentissa puhumaan tästä aiheesta ja pohtia niitä ongelmia ja vaaroja , joita rohkeat ihmiset kohtaavat työskennellessään humanitaarisina avustustyöntekijöinä kolmannen maailman maissa .
Me voimme vain pysähtyä ja ajatella heidän elämiensä ja joskus , ikävä kyllä , kuolemiensa olosuhteita .
Lisäksi ryhmäni ja minä olemme pettyneitä siihen , että kollegamme Euroopan sosialistipuolueessa - vaikka he ovatkin oikeassa sanoessaan , että tämä on yleinen ongelma - näyttävät olevan - meidän mielestämme - unohtamassa , että nyt on keskityttävä Kolumbiaan .
On tärkeää muistella sitä , että Kolumbian presidentti Pastrana vieraili täällä niinkin äskettäin kuin lokakuussa ja antoi lupauksia ihmisoikeuksien suojelemisesta , rikoksista vastuussa olevien asettamisesta syytteeseen ja puolisotilaallisten joukkojen hajottamisesta .
Nämä lupaukset ovat osoittautuneet lähes merkityksettömiksi .
Asiassa ei ole tehty tarpeeksi .
Ryhmäni esittämässä päätöslauselmaesityksessä sanotaan , että komission tulisi vaatia ehtona läsnäololleen ja työlleen Kolumbiassa niiden lakien valvomista , jotka liittyvät siirtymään joutuneiden työntekijöiden suojelemiseen , ja Kolumbian hallituksen antamia heidän fyysistä turvallisuuttaan ja aineellista hyvinvointiaan koskevia takuita .
On oikein , että komission tulisi vaatia näitä edellytyksiä .
Päätöslauselmaesityksen seuraavassa lauseessa sanotaan , että me vastustamme Kolumbian hallitukselle annettavan avun jatkamista .
Mutta ei Kolumbian kansalaisille , koska seuraavassa lauseessa sanotaan , että meidän tulisi jatkaa avun antamista muiden kanavien kautta ja ohjata se varmistamaan , ettei puolisotilaallisille joukoille anneta tukea ja että yleinen järjestys palaa Kolumbiaan niin pian kuin se on järkevästi mahdollista .
Ihmisoikeustyöntekijät ovat keskeinen osa ongelmaa , mutta eivät koko ongelma .
Ainoa tapa lopettaa tappaminen on puolisotilaallisten joukkojen hajottaminen ja pätevien henkivartijoiden antaminen ihmisoikeustyöntekijöiden turvaksi .
ECHO ja komissio ovat painostaneet hallituksia tämän aikaansaamiseksi .
Arvoisa puhemies , viime vuoden lokakuun 26. päivänä Kolumbian presidentti Pastrana piti puheen täällä Euroopan parlamentissa .
Hän sanoi silloin haluavansa työskennellä maan ihmisoikeustilanteen parantamiseksi , jotta ihmisoikeuksiin liittyvien kysymysten parissa toimivat aktivistit olisivat turvassa ja jotta murhiin ja väkivaltarikoksiin syyllistyneet lähinnä puolisotilaalliset joukot eivät selviäisi ilman rangaistusta , vaan ne joutuisivat vastuuseen teoistaan .
Tämänpäiväisen keskustelun lähtökohtana olevat murhat tapahtuivat vajaa kuukausi sitten .
Puolisotilaallinen joukko hyökkäsi Rauha ja kolmas maailma -järjestöä vastaan , joka ECHO-ohjelman tuella työskentelee karkotetuille maanviljelijöille annettavan humanitaarisen avun puolesta .
Kolumbialainen pappi ja espanjalainen avustustyöntekijä tapettiin .
Espanjalainen avustustyöntekijä oli niiden rauhanturvajoukkojen palveluksessa , joiden läsnäolon tarkoituksena on suojella ihmisoikeusaktivisteja väkivallalta .
Nämä murhat ovat vain muutama esimerkki Kolumbiassa tapahtuneista julmuuksista , mutta tällä kertaa tapettiin myös yksi EU : n kansalainen .
Murhat ja katoamiset ovat osa Kolumbian arkea .
Aivan äskettäin katosi esimerkiksi kaksi merkittävää talonpoikaisliikkeen puolestapuhujaa , jotka puolisotilaallinen joukko vei mukanaan , eikä heitä ole löydetty .
Tästä terrorista ovat useimmissa tapauksissa vastuussa puolisotilaalliset joukot , joilla on enemmän tai vähemmän selvät yhteydet maan omaan armeijaan ja valtarakenteeseen .
Useaan otteeseen on näytetty toteen , että maan armeija on ollut suoraan sekaantunut eri väkivallantekoihin .
Uhreina ovat sissejä tukevien alueiden siviiliväestö , poliittinen vasemmisto , ammattiyhdistysaktivistit ja ne , jotka tekevät työtä ihmisoikeuksien puolesta .
Maan laillinen vasemmisto on joutunut kärsimään kovasti .
Tuhansia vasemmiston edustajia , mukaan luettuina pormestari ja parlamentin jäseniä , on yksinkertaisesti murhattu .
Rikoksentekijöitä on rangaistu hyvin harvoin .
Ei ole ihme , että monet tällaisen maan asukkaat hakeutuvat sissien ja aseellisen taistelun pariin .
On kuitenkin korostettava , että myös sissit syyllistyvät väkivaltaisuuksiin , joita on mahdoton puolustella .
Jotta Kolumbian sisällissotaan saataisiin rauhanomainen ratkaisu , on aivan välttämätöntä , että ihmisoikeuksia kunnioitetaan enemmän .
Rauhanpyrkimyksiä on tuettava , samalla kun etenkin Euroopan unionin on jatkuvasti painostettava Kolumbian hallitusta ihmisoikeuksiin liittyvissä kysymyksissä .
Ulkomaalaisten , toisin sanoen amerikkalaisten , aseellinen puuttuminen asiaan on torjuttava .
GUE / NGL-ryhmämme ei ole voinut allekirjoittaa sitä kompromissiehdotusta , joka neuvotteluissa on saatu aikaan .
Mielestämme siinä esitetty kritiikki Kolumbian hallitusta kohtaan on aivan riittämätön .
On omituista , että päätöslauselman D kohdassa käsitellään sitä , kuinka joukko talonpoikia valtasi Punaisen Ristin päämajan , mutta siinä ei samalla tuoda selvästi esiin niitä tuhansia poliittisia murhia , joita Kolumbiassa on tapahtunut .
Olemme tehneet vihreiden kanssa kaksi tarkistusta .
Ensimmäisessä tarkistuksessa haluamme , että Kolumbian hallitukselle suunnattu apu olisi riippuvainen ihmisoikeuksien kunnioittamisesta ja että näiden kysymysten parissa työskenteleviä henkilöitä suojellaan .
Toisessa tarkistuksessa haluamme lisätä humanitaarista apua Kolumbian hallituksesta riippumattomien järjestöjen , esimerkiksi rauhanturvajoukkojen avulla .
Päätöslauselmasta tulee jonkin verran parempi ja selkeämpi , jos nämä tarkistukset hyväksytään .
Arvoisa puhemies , Punaisen Ristin perustaminen Solferinon taistelun jälkeen oli vastaus julmuuksien eli niin sanotun nykyaikaisen totaalisen sodan sellaiseen ulottuvuuteen , jota ei siihen mennessä vielä oltu koettu ja joka leimasi oleellisesti 1900-lukua .
Nyt 2000-luvun alussa joudumme taas kokemaan , miten uudet sodan muodot , jotka ilmenevät etnisinä konflikteina tai miliisien , kansalaissodan osapuolten tai yksinkertaisesti vain rikollisjoukkioiden yhteenottoina , leviävät entistä voimakkaammin .
Hallituksilla on joko sormensa pelissä tai ne ovat kokonaan tai lähes voimattomia .
Tämä merkitsee tietysti myös mittavaa uhkaa humanitaariselle avulle ja kehitysavulle .
Siksi meidän tehtävämme Euroopan parlamenttina on käsitellä hyvin ponnekkaasti tätä kysymystä , ihailla kehitysavun ja humanitaarisen avun alalla työskentelevien ihmisten aikaansaannoksia , mutta myös varmistaa heidän elin- ja työolojensa koheneminen .
Luulen , että meillä on tässä varsin paljon korjaamisen varaa .
Meidän on huolehdittava siitä , että Euroopan unioni myös todella antaa apua kaikkialla siellä , missä esimerkiksi kansalaisjärjestöt tekevät sitä esimerkillisellä tavalla .
Tällaiset ongelmamme eivät koske vain Etelä-Amerikkaa , keskustelimme tällä viikolla Tsetseniasta , jokin aika sitten Keski-Aasiasta , sitten kollega Madelin käsitteli Afganistania .
Ja sama ilmiö toistuu kerta toisensa jälkeen : humanitaarinen apu lopetetaan , koska turvallisuus ei ole enää taattu .
Jotkut kansalaisjärjestöt näyttävät meille mallia , miten apua voidaan antaa kaikesta huolimatta suuren vaaran uhatessa .
Mutta Euroopan unioni ja myös muut suuret järjestöt , kuten Punainen Risti , vetäytyvät aivan liian usein kriisialueilta .
Meidän on pidettävä varamme , ettei tämä suuntaus jatku , sillä tietyt hallitukset käyttävät sitä häikäilemättä hyväkseen ja ehdottavat sitten avustusten antamista hallitukselle itselleen eikä suoraan paikallisten kansalaisjärjestöjen kautta .
Tämä on vaarallista , sillä eiväthän nämä hallitukset ole ongelman ratkaisu vaan ongelman osa ja myös syy .
Sen vuoksi meidän on pidettävä tässä asiassa kaikki langat käsissämme .
Sen vuoksi alamme parlamenttina olla hyvin pettyneitä toimivaltaiseen komission jäsen Nielseniin .
Arvoisa komission jäsen , pyydän teitä myös ilmoittamaan tästä asiasta tällä tavalla komission jäsen Nielsenille .
Tyytymättömyys parlamentissa on jo viikkokausia kasvanut .
Boninoa arvosteltiin hallinnon osalta .
Bonino oli kuitenkin läsnä kaikessa .
Hän ei ollut läsnä ainoastaan parlamentissa vaan myös kriisialueilla .
Euroopan unionilla oli humanitaarisen avun ja kehitysavun osalta kasvot .
Komissiolla on tässä huomattavasti parantamisen varaa .
Alamme vähitellen - kuulen siitä kaikista puolueryhmistä - suhtautua hyvin kriittisesti tähän asiaan .
Olen sitä mieltä , että tässä pitäisi taas ajoissa siirtyä kehittämään yhteisiä aloitteita poliittisen kentän vakauttamiseksi , kansalaisjärjestöjen tukemiseksi sekä myös siksi , että Euroopan unioni voisi olla läsnä juuri siellä , missä sitä tarvitaan .
Arvoisa puhemies , on todellakin tärkeää käydä vuoropuhelua niinkin vaikeista kysymyksistä kuin humanitaarinen apu , humanitaarisen avun käsittely sekä avustustyöntekijöiden turvallisuus kaikkialla maailmassa , ja Euroopan parlamentilla on tässä hyvin merkittävä rooli .
Halusin puheenvuoron kuitenkin siitä syystä , että haluan vastata komission jäsen Nielsonia koskeviin huomautuksiin .
Ensinnäkin hän ei ole täällä läsnä , koska hän on matkalla Etelä-Afrikassa , toiseksi näiden kolmen kuukauden aikana hän on käynyt useissa kriisipesäkkeissä ja kolmanneksi hän on työskennellyt ankarasti ja esitellyt komissiolle jo suunnitelmia uusista asetuksista , joilla humanitaarisen avun käsittely uudistetaan täysin , sekä uusista yhteistyötavoista kansalaisjärjestöjen kanssa .
Ymmärrän parlamentin jäsenten esittämät huomautukset olemassa olevista ongelmista ja yhdyn niistä moniin , mutta mielestäni on kohtuutonta esittää tällaista kritiikkiä komission jäsenestä , joka on toiminut tehtävässään vasta kolme kuukautta ja on jo saanut merkittäviä asioita aikaan .
Paljon kiitoksia , hyvä parlamentin jäsen Diamantopoulou .
Olen vastaanottanut neljä työjärjestyksen 42 artiklan 5 kohdan mukaisesti käsiteltäväksi jätettyä päätöslauselmaesitystä .
Keskustelu on päättynyt .
Siirrymme äänestykseen .
Euroopan parlamentin päätöslauselma humanitaarista avustustyötä tekevien suojelusta Kolumbiassa ( Parlamentti hyväksyi päätöslauselman . )
ÄÄNESTYSSELITYKSET Arvoisa puhemies , äänestin tyhjää , koska minusta on välttämätöntä , että komissio jatkaa edelleen tiivistä yhteydenpitoa hallitukseen , mutta pyrkii toisaalta entistä vahvempaan yhteistyöhön kansalaisjärjestöjen kanssa .
Uskon , että tiedotusvälineitä koskevalla politiikallakin on hyvin tärkeä merkitys , toisin sanoen sillä , että tiedotamme paikalliselle väestölle myös todellisista tapahtumista .
Politiikkaamme pitäisi myös sisältyä molempien riitapuolien saattaminen yhteen .
Tässä komissio on jo tehnyt paljon töitä , ja toivotan sille menestystä vastaisuudessakin !
Arvoisa puhemies , äänestin tämän esityksen puolesta , joka koskee avustustyöntekijöiden suojelua koko maailmassa , sillä minusta on tärkeää , että Euroopan yhteisö puolustaa vapaaehtoistyötä tekeviä kansalaisiaan , jotka tekevät niin merkittävää työtä koko maailmassa .
Euroopan unionin on asetettava säännöt tälle alalle .
Toivon , että komissio ottaa huomioon sen , että kun käydään kauppaneuvotteluja kaikkien valtioiden kanssa , pitää myös vaatia , että avustustyöntekijöitä autetaan ja suojellaan , ja pitää toimia siten , että ne , jotka lähtevät eri puolille maailmaa auttamaan muita kansalaisia , ovat valmistautuneita , koulutettuja , suojeltuja ja heidän annetaan tehdä työtään .
Euroopan unionin ei pidä unohtaa omia kansalaisiaan , jotka tekevät niin merkittävää työtä koko maailmassa .
Hyvät parlamentin jäsenet , olemme käsitelleet kaikki esityslistalla olleet asiat .
Istunnon pöytäkirja annetaan parlamentin hyväksyttäväksi seuraavan istuntojakson alussa .
 
Istuntokauden keskeyttäminen Julistan Euroopan parlamentin istuntokauden keskeytetyksi .
( Istunto päättyi klo 10.40 . )
